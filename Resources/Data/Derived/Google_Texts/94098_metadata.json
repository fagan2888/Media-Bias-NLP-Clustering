{"article_title": "Kommentar: Hevngjerrige tullinger", "article_keywords": ["tullinger", "hevngjerrige", "og", "det", "som", "seg", "p", "en", "den", "av", "et", "er", "kommentar"], "article_url": "http://www.vg.no/nyheter/meninger/usa/kommentar-hevngjerrige-tullinger/a/10127070/", "article_text": "Kommentar De blir kalt hevngjerrige, barnslige og en gjeng med tullinger. Kanskje er de litt av alt, men f\u00f8rst og fremst utgj\u00f8r Tea-party politikerne en formidabel utfordring for det amerikanske demokratiet.\n\nDe rir egne kjepphester og gj\u00f8r narr av det som for de fleste andre p\u00e5 Capitol Hill fortoner seg som nasjonens beste. Og de stikker kjepper i hjulet for Barack Obama s\u00e5 ofte de kan.\n\nDen innerste kretsen i Tea-party-bevegelsen, og den ytterste h\u00f8yrefl\u00f8yen i amerikanske politikk er respektert og beundret av sine egne. Mislikt og rakket ned p\u00e5 av det liberale USA, men ogs\u00e5 langt inn i rekkene av ansvarlige republikanere.\n\nPolitiske rabulister, mange av dem h\u00f8yt utdannet, og i solide samfunnsposisjoner f\u00f8r de kom inn i storpolitikken p\u00e5 en b\u00f8lge av anti-stat, anti-Washington DC-holdninger.\n\nBAKGRUNN: Derfor oppsto krisen som stenger USA\n\nMed et skremmende hat propaganda tegner de et bilde av den amerikanske presidenten som en med anti-amerikanske holdninger, og som de mener forfekter en sosialistiskinspirert politikk etter skandinavisk modell. Intet mindre.\n\nDerfor m\u00e5 presidenten stoppes. For en hver pris.\n\nSelv om konsekvensene er i ferd med \u00e5 styrte USA ut i nok en politisk og finansiell krise, i tillegg til den \u00f8konomiske hengemyren som landet har st\u00e5tt i siden 2008. Budsjettet skal ikke bankes igjennom uten at Obamacare forsvinner.\n\nDet er kanskje ikke s\u00e5 rart at analytiker- og kommentator, Martin Wolf, i Financial Times stiller sp\u00f8rsm\u00e5let. \u00abEr USA et fungerende demokrati?\u00bb.\n\nN\u00e5r et f\u00e5tall republikanere som har satt seg fore \u00e5 stoppe presidents Obamas utvannede helsereform, Obamacare, etter at den er godkjent av H\u00f8yesterett og grunnlovsfestet, er i ferd med \u00e5 stenge landet, lamme institusjoner og infrastruktur, da er det grunn til \u00e5 stille seg det sp\u00f8rsm\u00e5let som Wolf gj\u00f8r.\n\nSurrer rundt\n\nAt mange av Tea-party gjengen i Kongressen surrer rundt p\u00e5virket av alkohol n\u00e5r viktige avgj\u00f8relser tas p\u00e5 Capitol Hill, gj\u00f8r ikke situasjonen mindre uvirkelig. Only in America.\n\nDet er i f\u00f8rste rekke frykten for sosiale endringer som har lagt grunnlaget for Tea-party bevegelsens ubendige hat rettet mot Barack Obama. En helsereform som gir 32 millioner amerikanere et minimum \u00e5 kunne overleve p\u00e5 om ulykker og sykdom rammer, har avstedkommet et slikt rabalder p\u00e5 h\u00f8yresiden, m\u00e5lb\u00e5ret av Tea-party-bevegelsen at det fortoner seg helt uforst\u00e5elig for mange av oss.\n\nP\u00e5 viddene\n\nObamcare er en variant av helseforsikringsordningen som den republikanske guvern\u00f8ren, Mitt Romney, innf\u00f8rte i Massachusetts i 2006.\n\nDet forteller hvor langt ute p\u00e5 viddene og den farlige h\u00f8yresiden Ted Cruz, senatoren fra Texas, og hans \u00abcrazy-gang\u00bb i Kongressen, befinner seg. Sosiale rettigheter som truer deres etablerte privilegier, er en krigserkl\u00e6ring for Tea-party bevegelsen.\n\nDet er et farlig spill denne gjengen bedriver. Vi kan gjerne le av at verdens viktigste demokrati surrer ting til for seg, drukner i gjeld og har politikere som driver destruktiv politikk i fylla. Men ingen av de millioner av amerikanere som etter hvert opplever ikke \u00e5 motta l\u00f8nn og livsn\u00f8dvendige ytelser, synes dette er noe stas.\n\nSp\u00f8rsm\u00e5let om USA er et fungerende demokrati kan v\u00e6re vanskelig \u00e5 svare p\u00e5 til tider.", "article_metadata": {"description": "De blir kalt hevngjerrige, barnslige og en gjeng med tullinger. Kanskje er de litt av alt, men f\u00f8rst og fremst utgj\u00f8r Tea-party politikerne en formidabel utfordring for det amerikanske demokratiet.", "title": "Kommentar: Hevngjerrige tullinger", "og": {"site_name": "VG", "description": "De blir kalt hevngjerrige, barnslige og en gjeng med tullinger. Kanskje er de litt av alt, men f\u00f8rst og fremst utgj\u00f8r Tea-party politikerne en formidabel utfordring for det amerikanske demokratiet.", "title": "Kommentar: Hevngjerrige tullinger", "url": "http://www.vg.no/nyheter/meninger/artikkel.php?artid=10127070", "image": "http://1.vgc.no/drpublish/images/article/2013/10/05/23067762/1/834x523/1902299.jpg", "type": "article"}, "twitter": {"description": "De blir kalt hevngjerrige, barnslige og en gjeng med tullinger. Kanskje er de litt av alt, men f\u00f8rst og fremst utgj\u00f8r Tea-party politikerne en formidabel utfordring for det amerikanske demokratiet.", "title": "Kommentar: Hevngjerrige tullinger", "url": "http://www.vg.no/nyheter/meninger/artikkel.php?artid=10127070", "app": {"url": {"ipad": "vg.no:///a/10127070", "iphone": "vg.no:///a/10127070", "googleplay": "vg.no:///a/10127070"}, "country": "NO", "name": {"ipad": "VG", "iphone": "VG", "googleplay": "VG"}, "id": {"ipad": 381071021, "iphone": 381071021, "googleplay": "com.agens.android.vgsnarvei"}}, "image": "http://1.vgc.no/drpublish/images/article/2013/10/05/23067762/1/834x523/1902299.jpg", "card": "summary"}, "al": {"web": {"url": "http://www.vg.no/a/10127070/"}, "android": {"url": "vg.no:///a/10127070", "app_name": "VG", "package": "com.agens.android.vgsnarvei"}, "ios": {"url": "vg.no:///a/10127070", "app_store_id": 381071021, "app_name": "VG"}}, "fb": {"admins": 521285702, "app_id": 152316758161786, "pages": 137059286994}, "apple-itunes-app": "app-id=381071021, affiliate-data=&uo=4&at=10lugu, app-argument=http://www.vg.no/nyheter/meninger/usa/kommentar-hevngjerrige-tullinger/a/10127070/", "apple-mobile-web-app-status-bar-style": "#2b2b2b", "google-play-app": "app-id=com.agens.android.vgsnarvei", "google-site-verification": "MLm3DHfNZRq9rzqHRktoUtYV0ZBtYfImmmqKByf_RJM", "article": {"publisher": "https://www.facebook.com/vgnett"}, "msapplication-navbutton-color": "#2b2b2b", "theme-color": "#2b2b2b"}, "_id": "\"57477af46914bd0286fdf7e5\"", "article_summary": "Kommentar De blir kalt hevngjerrige, barnslige og en gjeng med tullinger.\nMislikt og rakket ned p\u00e5 av det liberale USA, men ogs\u00e5 langt inn i rekkene av ansvarlige republikanere.\nDe rir egne kjepphester og gj\u00f8r narr av det som for de fleste andre p\u00e5 Capitol Hill fortoner seg som nasjonens beste.\nDet er et farlig spill denne gjengen bedriver.\nP\u00e5 viddeneObamcare er en variant av helseforsikringsordningen som den republikanske guvern\u00f8ren, Mitt Romney, innf\u00f8rte i Massachusetts i 2006."}