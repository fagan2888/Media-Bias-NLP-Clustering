{"article_title": "Stati Uniti, la sfida dei repubblicani a Obama: via la riforma sanitaria e cambiare la legge sulle banche", "article_keywords": ["legge", "uniti", "le", "il", "che", "la", "repubblicani", "sanitaria", "sfida", "mcconnell", "della", "del", "sul", "riforma", "di", "ha", "sulle", "stati", "obama"], "article_url": "http://www.repubblica.it/esteri/2014/11/06/news/stati_uniti_la_sfida_dei_repubblicani_a_obama_via_la_riforma_sanitaria_e_cambiare_la_legge_sulle_banche-99930577/", "article_text": "- Un'agenda durissima, praticamente una sfida: non potrebbero essere pi\u00f9 distanti le posizioni tra i leader del nuovo Congresso e il presidente Barack Obama in vista dell'incontro previsto alla Casa Bianca dopo il flop elettorale dei democratici e i repubblicani che hanno ottenuto la maggioranza in Camera e Senato.In un editoriale a quattro mani sul Wall Street Journal, il designato leader di maggioranza al Senato, Micht McConnell, e lo speaker della Camera, John Boehner, hanno fissato un'agenda che lascia poco spazio al compromesso: abrogare l'Obamacare, riformare la legge sulle banche varata all'indomani della grande crisi del 2008, deregolamentare, tagliare le tasse e approvare il progetto della TransCanada sulla pipeline Keystone XL.L'obiettivo del presidente, che ha invitato i leader di entrambe le parti, \u00e8 discutere i provvedimenti da approvare prima che si insedi ufficialmente a gennaio il nuovo Congresso controllato dai repubblicani. \"Abbiamo cinque settimane per approvare il budget - ha ammonito nel suo discorso dopo la disfatta - ed evitare che succeda quello che \u00e8 accaduto all'inizio dell'anno\", ovvero la chiusura degli uffici federali.Obama ha inoltre reclamato entro dicembre la legge sull'immigrazione, ha chiesto 6,2 miliardi di dollari per l'ebola e il via del Congresso all'uso della forza per combattere contro Isis in Iraq e Siria. \"Onoreremo la fiducia degli elettori concentrandoci innanzitutto sul lavoro e sull'economia - hanno indirettamente risposto McConnell e Boehner sul Wsj - ci\u00f2 significa, tra l'altro, rinnovare lo sforzo per dibattere e votare i molti provvedimenti approvati dalla Camera negli ultimi anni e ma mai passati al Senato\".Sui punti di disaccordo, McConnell, ha detto che il Senato user\u00e0 la leva del controllo sulle spese federali per deregolamentare e affondare l'Obamacare. La commissione sulle banche del Senato intende rivedere la legge Dodd-Frank sulle istituzioni finanziarie che McConnell ha bollato come \"l'Obamacare delle banche\". Il partito repubblicano punta poi a riscrivere \"quell'insano complesso di regole fiscale che stanno portando all'estero i posto di lavoro americani\". Tra le possibili aree d'intesa, il presidente ha citato \"le infrastrutture e gli incentivi all'export\". Il settore commerciale appare il pi\u00f9 promettente sul fronte di un possibile compromesso.Obama confida sull'ok del Congresso alla Trans-Pacific Partnership che tra l'altro sar\u00e0 nell'agenda del suoi incontri della prossima settimana in China, Myammar e Australia. Grandi corporation come Oracle, Kraft e Dow Chemicals spingono per l'intesa osteggiata pi\u00f9 dai democratici che temono svantaggi per i lavoratori in patria. Pi\u00f9 tortuosi i sentieri delle riforme sull'aumento del salario minimo e sul fisco. Distanti le posizioni sull'energia, con McConnell che vuole approvare subito la pipeline Keystone e Obama che intende prima valutarne l'impatto in termini di emissioni inquinanti.", "article_metadata": {"thumb": "https://www.repstatic.it/content/nazionale/img/2014/11/06/180007074-b1ccd38d-a423-43d9-95a9-1a1487861c69.jpg", "description": "Risposta alle aperture del presidente (\"Lavoreremo insieme\") con un'agenda praticamente inaccettabile per la Casa Bianca, che cancellerebbe anche", "application-name": "Repubblica.it", "tags": "stati uniti,elezioni Usa,elezioni midterm,obamacare,Micht McConnell,John Boehner,Barack Obama", "og": {"site_name": "Repubblica.it", "description": "Risposta alle aperture del presidente (\"Lavoreremo insieme\") con un'agenda praticamente inaccettabile per la Casa Bianca, che cancellerebbe anche", "title": "Stati Uniti, la sfida dei repubblicani a Obama: via la riforma sanitaria e cambiare la legge sulle banche", "url": "http://www.repubblica.it/esteri/2014/11/06/news/stati_uniti_la_sfida_dei_repubblicani_a_obama_via_la_riforma_sanitaria_e_cambiare_la_legge_sulle_banche-99930577/", "image": "https://www.repstatic.it/content/nazionale/img/2014/11/06/180007373-8f52ee93-8f57-4367-a7ee-42b18279975f.jpg", "type": "article"}, "twitter": {"description": "Risposta alle aperture del presidente (\"Lavoreremo insieme\") con un'agenda praticamente inaccettabile per la Casa Bianca, che cancellerebbe anche", "title": "Stati Uniti, la sfida dei repubblicani a Obama: via la riforma sanitaria e cambiare la legge sulle banche", "url": "http://www.repubblica.it/esteri/2014/11/06/news/stati_uniti_la_sfida_dei_repubblicani_a_obama_via_la_riforma_sanitaria_e_cambiare_la_legge_sulle_banche-99930577/", "image": "https://www.repstatic.it/content/nazionale/img/2014/11/06/180007373-8f52ee93-8f57-4367-a7ee-42b18279975f.jpg", "site": "@repubblicait", "card": "summary_large_image"}, "msapplication-TileColor": "#FFFFFF", "msapplication-tooltip": "Naviga sul sito de La Repubblica.it", "msapplication-task": "name=Repubblica TV;action-uri=http://tv.repubblica.it/;icon-uri=http://www.repubblica.it/static/images/homepage/2010/favicon.ico", "fb": {"app_id": 182234715127717}, "image_thumb_src": "https://www.repstatic.it/content/nazionale/img/2014/11/06/180007074-b1ccd38d-a423-43d9-95a9-1a1487861c69.jpg", "msapplication-window": "width=1024;height=768", "msapplication-TileImage": "http://www.repstatic.it/cless/main/nazionale/2013-v1/img/common/favicon/favicon-144.png", "msapplication-starturl": "http://www.repubblica.it/", "keywords": "stati uniti,elezioni Usa,elezioni midterm,obamacare,Micht McConnell,John Boehner,Barack Obama", "article": {"publisher": "https://www.facebook.com/Repubblica", "section": "Esteri", "published_time": "2014-11-06T17:51", "modified_time": "2014-11-06T18:00"}, "verify-v1": "eyc9DUeswG1m1kZxy+Fza8G3PnN8F/u/2vZfVWdJKxU=", "viewport": "width=1024", "news_keywords": "stati uniti,elezioni Usa,elezioni midterm,obamacare,Micht McConnell,John Boehner,Barack Obama"}, "article_summary": "La commissione sulle banche del Senato intende rivedere la legge Dodd-Frank sulle istituzioni finanziarie che McConnell ha bollato come \"l'Obamacare delle banche\".\nDistanti le posizioni sull'energia, con McConnell che vuole approvare subito la pipeline Keystone e Obama che intende prima valutarne l'impatto in termini di emissioni inquinanti.\nTra le possibili aree d'intesa, il presidente ha citato \"le infrastrutture e gli incentivi all'export\".\nIl partito repubblicano punta poi a riscrivere \"quell'insano complesso di regole fiscale che stanno portando all'estero i posto di lavoro americani\".\nGrandi corporation come Oracle, Kraft e Dow Chemicals spingono per l'intesa osteggiata pi\u00f9 dai democratici che temono svantaggi per i lavoratori in patria."}