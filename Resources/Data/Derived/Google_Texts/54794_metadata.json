{"article_title": "Obamacare je fiasko. Technick\u00e9 pot\u00ed\u017ee naprav\u00edme, sl\u00edbil Obama \u2014 \u010cT24 \u2014 \u010cesk\u00e1 televize", "article_keywords": ["lid", "ale", "nebo", "obamacare", "pote", "televize", "technick", "fiasko", "za", "kter", "slbil", "podle", "strnky", "pojitn", "je", "napravme", "t24", "se", "obama"], "article_url": "http://www.ceskatelevize.cz/ct24/svet/1069887-obamacare-je-fiasko-technicke-potize-napravime-slibil-obama", "article_text": "Podle americk\u00e9ho prezidenta m\u016f\u017ee za rozs\u00e1hl\u00e9 probl\u00e9my, kter\u00e9 ochromily kr\u00e1tce po spu\u0161t\u011bn\u00ed jeho zdravotnickou reformu, velk\u00fd z\u00e1jem lid\u00ed. Kl\u00ed\u010dov\u00e9 str\u00e1nky podle n\u011bj nav\u0161t\u00edvilo na 20 milion\u016f lid\u00ed. Nem\u011bli by se pr\u00fd od \u017e\u00e1dost\u00ed nechat odradit - pou\u017e\u00edt mohou telefon nebo si poji\u0161t\u011bn\u00ed vy\u0159\u00eddit osobn\u011b.\n\n\u201eProbl\u00e9m je, \u017ee webov\u00e9 str\u00e1nky, kter\u00e9 maj\u00ed n\u00e1kup poji\u0161t\u011bn\u00ed usnad\u0148ovat, nefunguj\u00ed tak, jak by m\u011bly. Lid\u00e9 se v polovin\u011b registrace zaseknou. Neexistuje pro to omluva. Zkr\u00e1tka nastala chyba a str\u00e1nky jsou moc pomal\u00e9. Je ale spravedliv\u00e9 \u0159\u00edct, \u017ee ten, koho to frustruje \u00fapln\u011b nejv\u00edc, jsem j\u00e1,\u201c konstatoval Obama.\n\nPr\u00e1v\u011b reforma zdravotnictv\u00ed st\u00e1la za po\u010d\u00e1tkem ned\u00e1vn\u00e9 krize okolo jedn\u00e1n\u00ed o rozpo\u010dtu americk\u00e9 vl\u00e1dy a n\u00e1sledn\u011b taky zvy\u0161ov\u00e1n\u00ed dluhov\u00e9ho stropu. N\u011bkte\u0159\u00ed republik\u00e1ni oboje podmi\u0148ovali odkladem nebo zm\u011bnami reformy, nakonec ov\u0161em ne\u00fasp\u011b\u0161n\u011b. Obamova administrativa ale z\u016fstala na 16 dn\u00ed bez pen\u011bz a musela na \u010das zav\u0159\u00edt \u00fa\u0159ady a pam\u00e1tky.", "article_metadata": {"msapplication-config": "http://www.ceskatelevize.cz/ct24/sites/all/themes/custom/ct24/browserconfig.xml", "SKYPE_TOOLBAR": "SKYPE_TOOLBAR_PARSER_COMPATIBLE", "description": "Podle americk\u00e9ho prezidenta m\u016f\u017ee za rozs\u00e1hl\u00e9 probl\u00e9my, kter\u00e9 ochromily kr\u00e1tce po spu\u0161t\u011bn\u00ed jeho zdravotnickou reformu, velk\u00fd z\u00e1jem lid\u00ed. Kl\u00ed\u010dov\u00e9 str\u00e1nky podle n\u011bj nav\u0161t\u00edvilo na 20 milion\u016f lid\u00ed. Nem\u011bli by se pr\u00fd od \u017e\u00e1dost\u00ed nechat odradit - pou\u017e\u00edt mohou telefon nebo si poji\u0161t\u011bn\u00ed vy\u0159\u00eddit osobn\u011b.", "application-name": "\u010cT24", "author": "\u010cesk\u00e1 televize", "og": {"site_name": "\u010cT24", "description": "Washington - Americk\u00fd prezident Barack Obama p\u0159iznal rozs\u00e1hl\u00e9 technick\u00e9 probl\u00e9my p\u0159i spu\u0161t\u011bn\u00ed reformy zdravotnictv\u00ed - takzvan\u00e9 Obamacare. Nefunguje toti\u017e internetov\u00fd syst\u00e9m, ve kter\u00e9m si maj\u00ed lid\u00e9 z\u0159izovat poji\u0161t\u011bn\u00ed. Obama u\u017e sl\u00edbil co nejrychlej\u0161\u00ed odstran\u011bn\u00ed probl\u00e9m\u016f. Pr\u00e1v\u011b kv\u016fli reform\u011b republik\u00e1ni blokovali v minul\u00fdch t\u00fddnech z\u00e1kon o st\u00e1tn\u00edch v\u00fddaj\u00edch.", "title": "Obamacare je fiasko. Technick\u00e9 pot\u00ed\u017ee naprav\u00edme, sl\u00edbil Obama", "url": "http://www.ceskatelevize.cz/ct24/svet/1069887-obamacare-je-fiasko-technicke-potize-napravime-slibil-obama", "image": "http://www.ceskatelevize.cz/ct24/sites/default/files/images/1013814-515045.jpg", "type": "article"}, "msapplication-TileColor": "#0359ae", "fb": {"pages": 137067469008}, "msapplication-TileImage": "http://www.ceskatelevize.cz/ct24/sites/all/themes/custom/ct24/images/ie10tile.jpg", "viewport": "width=device-width, initial-scale=1"}, "_id": "\"57477af36914bd0286fcdc75\"", "article_summary": "Je ale spravedliv\u00e9 \u0159\u00edct, \u017ee ten, koho to frustruje \u00fapln\u011b nejv\u00edc, jsem j\u00e1,\u201c konstatoval Obama.\n\u201eProbl\u00e9m je, \u017ee webov\u00e9 str\u00e1nky, kter\u00e9 maj\u00ed n\u00e1kup poji\u0161t\u011bn\u00ed usnad\u0148ovat, nefunguj\u00ed tak, jak by m\u011bly.\nLid\u00e9 se v polovin\u011b registrace zaseknou.\nKl\u00ed\u010dov\u00e9 str\u00e1nky podle n\u011bj nav\u0161t\u00edvilo na 20 milion\u016f lid\u00ed.\nPodle americk\u00e9ho prezidenta m\u016f\u017ee za rozs\u00e1hl\u00e9 probl\u00e9my, kter\u00e9 ochromily kr\u00e1tce po spu\u0161t\u011bn\u00ed jeho zdravotnickou reformu, velk\u00fd z\u00e1jem lid\u00ed."}