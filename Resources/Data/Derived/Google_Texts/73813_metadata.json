{"article_title": "Trwa sp\u00f3r o Obamacare. Republikanie uchyl\u0105 ustaw\u0119?", "article_keywords": ["ustaw", "z", "usa", "przez", "spr", "obamacare", "za", "uchyl", "republikanie", "firmy", "s", "trwa", "w", "antykoncepcj", "nie", "paci"], "article_url": "http://www.polskieradio.pl/5/3/Artykul/1437333,Trwa-spor-o-Obamacare-Republikanie-uchyla-ustawe", "article_text": "Foto: sxc.hu\n\nTo przegrana administracji prezydenta Baracka Obamy. Zwana Obamacare reforma ubezpiecze\u0144 zdrowotnych, kt\u00f3ra wesz\u0142a w \u017cycie z pocz\u0105tkiem roku, wprowadzi\u0142a bowiem wym\u00f3g, by w ramach obowi\u0105zkowych polis firmy w pe\u0142ni pokrywa\u0142y pracownicom tak\u017ce koszty antykoncepcji, w tym wk\u0142adek wewn\u0105trzmacicznych czy budz\u0105cych kontrowersje pigu\u0142ek za\u017cywanych ju\u017c po stosunku. W przeciwnym razie firmy musia\u0142yby p\u0142aci\u0107 kar\u0119.\n\nPi\u0119ciu z dziewi\u0119ciu s\u0119dzi\u00f3w uzna\u0142o, \u017ce firmy komercyjne mog\u0105 kierowa\u0107 si\u0119 przekonaniami religijnymi, i w my\u015bl ustawy o wolno\u015bci religii (RFRA - Religious Freedom Restoration Act), je\u015bli nie chc\u0105, nie musz\u0105 oferowa\u0107 polis zapewniaj\u0105cych antykoncepcj\u0119. S\u0105d podkre\u015bli\u0142 jednak, \u017ce jego decyzja dotyczy jedynie firm rodzinnych lub kontrolowanych przez kilka os\u00f3b, mi\u0119dzy kt\u00f3rymi panuje zgodno\u015b\u0107 w tej sprawie. To w\u0142a\u015bnie w\u0142a\u015bciciele dw\u00f3ch takich firm z\u0142o\u017cyli pozwy, oskar\u017caj\u0105c Obamacare o \u0142amanie ich przekona\u0144 religijnych.\n\nZwyci\u0119stwo chrze\u015bcijan\n\nWyrok s\u0105du jest zwyci\u0119stwem Davida Greena, w\u0142a\u015bciciela sieci Hobby Lobby, kt\u00f3ra ma ponad 600 sklep\u00f3w z artyku\u0142ami biurowymi i pami\u0105tkami w ca\u0142ych Stanach Zjednoczonych i zatrudnia ponad 15 tys. os\u00f3b. Green szczyci si\u0119, \u017ce prowadzi firm\u0119 zgodnie ze swymi chrze\u015bcija\u0144skimi przekonaniami - jego sklepy s\u0105 nieczynne w niedziele, a pracownicy wynagradzani s\u0105 znacznie powy\u017cej p\u0142acy minimalnej. Drugi pozew, kt\u00f3ry rozpatrywa\u0142 S\u0105d Najwy\u017cszy z\u0142o\u017cy\u0142a zatrudniaj\u0105ca 950 os\u00f3b firma rodzinna Conestoga Wood Specialties Corp., producent szafek drewnianych, kt\u00f3rej w\u0142a\u015bciciele s\u0105 mennonitami.\n\nB\u0119d\u0105 szuka\u0107 innych rozwi\u0105za\u0144\n\nW uzasadnieniu wyroku s\u0119dzia Samuel Alito podkre\u015bli\u0142 jednak, \u017ce decyzja S\u0105du Najwy\u017cszego nie mo\u017ce by\u0107 rozumiana jako obowi\u0105zkowa utrata ubezpiecze\u0144 obejmuj\u0105cych antykoncepcj\u0119. Zasugerowa\u0142, \u017ce administracja USA mo\u017ce znale\u017a\u0107 inne rozwi\u0105zania, by zapewni\u0107 darmow\u0105 antykoncepcj\u0119 kobietom pracuj\u0105cym w firmach, kt\u00f3re skorzystaj\u0105 z klauzuli sumienia. Rz\u0105d mo\u017ce po prostu sam za to p\u0142aci\u0107 albo zastosowa\u0107 te same rozwi\u0105zania, jakie ju\u017c obowi\u0105zuj\u0105 wobec Ko\u015bcio\u0142a katolickiego w USA czy religijnych organizacji non profit, kt\u00f3re uzyska\u0142y dyspens\u0119 na kontrowersyjny przepis reformy Obamy. W ich przypadku pracownicy dalej maj\u0105 zapewnion\u0105 antykoncepcj\u0119, ale jej koszty pokrywaj\u0105 zazwyczaj same firmy ubezpieczeniowe.\n\nKolejne pozwy\n\nJak podaje Ameryka\u0144ska Unia Swob\u00f3d Obywatelskich, do s\u0105d\u00f3w w USA wp\u0142yn\u0119\u0142o prawie 50 innych pozw\u00f3w wniesionych przez firmy, kt\u00f3re oskar\u017cy\u0142y Obamacare o naruszanie wolno\u015bci religijnej. Niekt\u00f3re firmy nie chc\u0105 p\u0142aci\u0107 za \u015brodki wczesnoporonne, inne - za jak\u0105kolwiek antykoncepcj\u0119. Na rozpatrzenie czekaj\u0105 te\u017c oddzielne pozwy z\u0142o\u017cone przez szpitale lub uniwersytety zwi\u0105zane z wyznaniami religijnymi.\n\npp/PAP", "article_metadata": {"description": "Prawie 17 mln os\u00f3b uzyska\u0142o polisy od kiedy ustawa o reformie opieki zdrowotnej, nazywana Obamacare, wesz\u0142a w \u017cycie - wynika z opublikowanego raportu think tanku Rand Corporation. Tymczasem Republikanie w Kongresie wci\u0105\u017c zabiegaj\u0105 o uchylenie tej ustawy.", "og": {"site_name": "PolskieRadio.pl", "description": "Prawie 17 mln os\u00f3b uzyska\u0142o polisy od kiedy ustawa o reformie opieki zdrowotnej, nazywana Obamacare, wesz\u0142a w \u017cycie - wynika z opublikowanego raportu think tanku Rand Corporation. Tymczasem Republikanie w Kongresie wci\u0105\u017c zabiegaj\u0105 o uchylenie tej ustawy.", "title": "Trwa sp\u00f3r o Obamacare. Republikanie uchyl\u0105 ustaw\u0119?", "url": "http://polskieradio.pl/art3_1437333", "image": "http://static.prsa.pl/images/be611f65-b63f-4e6e-8916-0fd6d55358e9.jpg", "type": "article"}, "twitter": {"site": "@PolskieRadiopl1", "card": "summary_large_image"}, "robots": "index, follow", "viewport": "width=device-width, initial-scale=1.0", "google-site-verification": "vy0H-qpq1M-gpKV4NlVbdEghbP3li3sK5PqG2HybXg0", "theme-color": "#e31936"}, "article_summary": "Niekt\u00f3re firmy nie chc\u0105 p\u0142aci\u0107 za \u015brodki wczesnoporonne, inne - za jak\u0105kolwiek antykoncepcj\u0119.\nKolejne pozwyJak podaje Ameryka\u0144ska Unia Swob\u00f3d Obywatelskich, do s\u0105d\u00f3w w USA wp\u0142yn\u0119\u0142o prawie 50 innych pozw\u00f3w wniesionych przez firmy, kt\u00f3re oskar\u017cy\u0142y Obamacare o naruszanie wolno\u015bci religijnej.\nZwana Obamacare reforma ubezpiecze\u0144 zdrowotnych, kt\u00f3ra wesz\u0142a w \u017cycie z pocz\u0105tkiem roku, wprowadzi\u0142a bowiem wym\u00f3g, by w ramach obowi\u0105zkowych polis firmy w pe\u0142ni pokrywa\u0142y pracownicom tak\u017ce koszty antykoncepcji, w tym wk\u0142adek wewn\u0105trzmacicznych czy budz\u0105cych kontrowersje pigu\u0142ek za\u017cywanych ju\u017c po stosunku.\nZasugerowa\u0142, \u017ce administracja USA mo\u017ce znale\u017a\u0107 inne rozwi\u0105zania, by zapewni\u0107 darmow\u0105 antykoncepcj\u0119 kobietom pracuj\u0105cym w firmach, kt\u00f3re skorzystaj\u0105 z klauzuli sumienia.\nW przeciwnym razie firmy musia\u0142yby p\u0142aci\u0107 kar\u0119."}