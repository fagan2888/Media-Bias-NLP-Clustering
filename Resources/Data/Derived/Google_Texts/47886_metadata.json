{"article_title": "Quelli che facevano sparire le capre", "article_keywords": ["facevano", "le", "ma", "che", "la", "quelli", "di", "sparire", "da", "del", "il", "santa", "pi", "capre", "della"], "article_url": "http://ocasapiens-dweb.blogautore.repubblica.it/2016/05/23/quelli-che-facevano-sparire-le-capre/", "article_text": "Ma no, mica con la mente come per i criceti!\n\nIn febbraio, Nature rivelava che 4000 animali, fra capre e conigli, erano scomparsi da uno dei pi\u00f9 grandi produttori di anticorpi, Santa Cruz Biotechnology di Dallas, oggetto dal 2007 di tre inchieste del Dipartimento dell'agricoltura per violazione delle norme sul benessere degli animali:\n\nagency inspectors reported finding problems such as goats with untreated coyote bites and massive tumours, and rabbits being housed in cruel conditions. USDA inspectors also discovered that Santa Cruz was keeping 841 goats in a hidden facility.\n\nOra Sara Reardon scrive che la Santa Cruz \"non ammette n\u00e9 smentisce alcuna violazione\", ma il 19 maggio ha patteggiato una multa di $3,5 milioni, la revoca della licenza di importazione di animali e della registrazione quale centro di ricerca autorizzato ad usare animali. Finora la multa pi\u00f9 elevata mai per queste violazioni era di $270 mila, ricevuta dal gestore di due circhi nel 2011.\n\nMentre da sei mesi imperversa lo scandalo Theranos - kit inaffidabili per farsi da s\u00e9 esami del sangue (ora l'azienda \u00e8 indagata per frode) in vendita in farmacie e supermercati - \u00e8 di nuovo nei guai la Myriad Genetics di Salt Lake City. Il 19 maggio l'ACLU le ha intentato un processo per conto dei clienti/pazienti ai quali aveva rifiutato di consegnare, violando la legge detta Obamacare, tutti i dati sui loro geni BRCA1 and BRCA2 (i.e. sulle varianti che aumentano la probabilit\u00e0 di tumori al seno) ottenuti con il test diagnostico di cui deteneva i brevetti in esclusiva fino al 2013.\n\n***\n\nIn mare gran parte della plastica detta biodegradabile non si degrada, dice il rapporto dell'UNEP anticipato oggi, ho letto solo l'Executive Summary. Abstract: si degrada sopratutto l'ambiente marino. Articolo sul Guardian.\n\n*\n\nDa Real Climate, Rasmus Benestad riassume le discussioni all'International Conference on Regional Climate sullo scarso \"valore aggiunto\" dai modelli regionali del clima all'affidabilit\u00e0 delle previsioni. E' un problema di statistiche, obiettivi, interpretazioni ecc. ma ci sono anche domande pi\u00f9 fondamentali, come questa che riguarda tutti i modelli:\n\ndoes more details translate to a better representation of the world?\n\n*\n\nA proposito di modelli regionali, la fusione dei ghiacci artici \u00e8 in anticipo di 6 settimane sulla media 1981-2010. Dettagli da neven1, quadro generale di Jeff Masters, e grafico pour les gens press\u00e9s\n\n*\n\nOT\n\nLe elezioni in Austria suscitano una modesta proposta.", "article_metadata": {"og": {"url": "http://ocasapiens-dweb.blogautore.repubblica.it/2016/05/23/quelli-che-facevano-sparire-le-capre/", "site_name": "Ocasapiens", "type": "article", "description": "Ma no, mica con la mente come per i criceti!\r\n\r\nIn febbraio, Nature rivelava che 4000 animali, fra capre e conigli, erano scomparsi da uno dei pi\u00f9 grandi produttori di anticorpi, Santa Cruz Biotechnology di Dallas, oggetto dal 2007 di tre inchieste del D", "title": "Quelli che facevano sparire le capre"}, "description": "Ma no, mica con la mente come per i criceti! In febbraio, Nature rivelava che 4000 animali, fra capre e conigli, erano scomparsi da uno dei pi\u00f9 grandi produttori di anticorpi, Santa Cruz Biotechnology di Dallas, oggetto dal 2007 di tre inchieste del Dipartimento dell'agricoltura per violazione delle norme sul benessere degli animali: agency inspectors [\u2026]", "generator": "WordPress 3.8.14"}, "article_summary": "sulle varianti che aumentano la probabilit\u00e0 di tumori al seno) ottenuti con il test diagnostico di cui deteneva i brevetti in esclusiva fino al 2013.\nFinora la multa pi\u00f9 elevata mai per queste violazioni era di $270 mila, ricevuta dal gestore di due circhi nel 2011.\n*A proposito di modelli regionali, la fusione dei ghiacci artici \u00e8 in anticipo di 6 settimane sulla media 1981-2010.\nma ci sono anche domande pi\u00f9 fondamentali, come questa che riguarda tutti i modelli:does more details translate to a better representation of the world?\nDettagli da neven1, quadro generale di Jeff Masters, e grafico pour les gens press\u00e9s*OTLe elezioni in Austria suscitano una modesta proposta."}