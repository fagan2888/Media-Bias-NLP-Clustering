Ich terajšia kampaň znamená citeľný obrat smerom doľava po kampani z rokov 2008 a 2012, kedy sa skupina pod heslom "Pasáctvo pre Paula" snažila podporiť liberála Rona Paula v jeho boji o Biely dom. Sotva niekto môže poprieť, že sexuálna pracovníčka na vysokých ihličkových podpätkoch s odvážnym výstrihom v národných farbách a s pracovnými menami ako Lákavá láska, Amy od letectva či Maznavé bozky, nedokážu vyvolať žiaducu pozornosť. Ale za Hoffovým reklamným ťahom premeneným na politický krok stojí neradostná realita.

Ženy, ktoré prevádzkujú svoje remeslo v Hofových legálnych bordeloch, poznajú z prvej ruky hlboké jazvy pretínajúce Ameriku. Až donedávna väčšina z nich nebola poistená. Ďalšie hovoria, že im prostitúcia pomohla uniknúť od života od výplaty k výplate, aký zažíjvaú chudobní pracujúci. Niektoré prostitútky v minulosti zažili násilie, incest i závisloť.

"Som pre Hillary, pretože zakročí proti domácemu násiliu. Dlho som žila vo vzťahu, kde som zažila zhadzovanie zo schodov, pravidelné monokle pod okom, zlomené rebrá. Keď rozmýšľam, koho by som chcela zvoliť za prezidenta, sledujem, čo kto z nich robí, s čím sa môžem stotožniť, a čo pre mňa bude nejako prínosné. Preto som volila Obamu a teraz budem voliť Hillary," hovorí Lákavá láska - 26-ročná matka dvoch detí zo Sacramenta.

Hof, ktorý okrem podniku Bunny Ranch vlastní ďalších šesť legálnych nevestincov, je úprimný, keď hovorí o všetkých možných veciach, ktoré môžu pomôcť oživiť prevádzku mnohoročného druhu podnikania v konkurencii s technicky vyspelejšími rivalmi. Spadá do nich nielen kampaň "Ťapky pre Hillary" či "Pasáctvo pre Paula", ale napríklad aj hviezdny hráč NBA Lamar Odom, ktorý bol vlani v októbri nájdený v bezvedomí v jednom z Hofových podnikov v južnej Nevade. "Pre neho to bolo hrozné. Ja som sa však vďaka tomu dostal do médií po celom svete. Dotiahli sme to až na najsledovanejšiu udalosť roka podľa počtu vyhľadávania na Googli. Boli sme lepší ako Caitlyn Jennerová," dodal s odvolaním na americkú celebritu, ktorá minulý rok podstúpila zmenu pohlavia z muža na ženu.

Politika je pre prostitúciu rovnako prínosná. "Šľapky pre Hillary je skvelý spôsob, ako sa dostať do povedomia a taktiež získať väčšiu podporu pre Hillary. A možno sa aj ľudia, čo sa o politiku až tak nezaujímajú, vďaka tomu začnú zaujímať o Hillary a aj náš podnik. Takže to bude prínosné pre obe strany," vysvetlila 31-ročná prostitútka.

Dvadsaťšesťročná Taylor Leeová z Houstonu pracovala ako dekoratérka tort, než sa rozhodla skúsiť prácu v nevestinci. Bola to ťažká práca za málo peňazí, spomína svoje predchádzajúce zamestnanie. Aj keď si privyrábala aj ako servírka, to, čo zarobila, jej sotva stačilo na lieky, ktoré nutne potrebuje na epilepsiu. Jedna tabletka ju vyšla na desať dolárov. Keď ho neužila, mala v noci záchvaty. Leeová teraz sedí na zebrovanom gauči v jednom zo šiestich VIP izieb na ranči. Je štíhla, opálená a jej blond vlasy sa jasne odrážajú od modrých šiat, z ktorých jej štedro vybavené telo takmer preteká. Na ranči pracuje už polroka a akonáhle dostala predpis na lekársku marihuanu, zaregistrovala sa k voľbám. Hlboko verí v zdravotnú reformu Obamacare a jej schopnosť zaistiť všetkým ľuďom zdravotné poistenie. Pripustila ale, že viac fandí Berniemu Sandersovi.

Zdielať článok na Facebooku