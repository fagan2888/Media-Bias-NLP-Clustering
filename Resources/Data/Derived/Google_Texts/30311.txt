20 miljoen eerder onverzekerde Amerikanen hebben een zorgverzekering afgesloten na de invoering van de ‘Affordable Health Care Act’ in oktober 2013. Het aantal onverzekerde volwassenen (< 65 jaar) daalde dramatisch volgens onderzoekers van de Agency for Healthcare Research and Quality. Dat laten zij zien in een overzicht over de stand van zaken in de gezondheidszorg in de VS dat in april 2016 verscheen (figuur).

Het percentage onverzekerden daalde van 17,5 naar 10,3%. Vooral bij echte armen en de groep daarboven neemt het percentage onverzekerden af: van 42 naar 22%. Hilary Clinton zal de wet niet afschaffen; wat Donald Trump bij een overwinning gaat doen is volstrekt onduidelijk, maar op zijn officiële website staat nog al ferm: ‘On day one of the Trump Administration, we will ask Congress to immediately deliver a full repeal of Obamacare.’ Tot nu toe zijn arme bevolkingsgroepen in de VS aanzienlijk beter af dan in het verleden. Of ze dat straks blijven, is dus maar de vraag.