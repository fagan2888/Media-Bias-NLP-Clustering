Reforma, která z velké části stojí i za úspěchem Baracka Obamy v druhých prezidentských volbách, sleduje tři hlavní cíle.

Pojišťovny už nebudou moci odepírat lidem pojištění, odmítat proplácet péči a účtovat si za ni neodůvodněně vysoké částky.

Má fungovat i zvláštní burza, na níž by pojišťovny zveřejňovaly své nabídky, a Američané by si tak mohli koupit pojištění levněji než nyní. Pokud by ani v takovém případě na pojištění nedosáhli, získali by na jeho pořízení daňovou úlevu.

Posledním cílem je snížení celkových nákladů na zdravotnictví. Reforma se tak týká doslova každého Američana a má dopad na šestinu americké ekonomiky.