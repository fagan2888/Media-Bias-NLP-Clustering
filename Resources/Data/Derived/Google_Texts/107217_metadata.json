{"article_title": "Usa, giudice contro l'Obamacare: \"Contiene norme incostituzionali\"", "article_keywords": ["le", "che", "usa", "giudice", "dal", "la", "lobamacare", "congresso", "norme", "contiene", "incostituzionali", "della", "anche", "di", "ha", "alla", "contro"], "article_url": "http://www.tgcom24.mediaset.it/mondo/usa-giudice-contro-l-obamacare-contiene-norme-incostituzionali-_3008208-201602a.shtml", "article_text": "\"Ma alla fine i repubblicani perderanno\", ha aggiunto. Contro la decisione \u00e8 stata presentata una richiesta di appello.\n\n\n\nLa sentenza di illegittimit\u00e0 arriva in seguito a una causa intentata dai repubblicani in Congresso, quelli che siedono alla Camera dei Rappresentanti. E potrebbe ora infiammare anche la campagna elettorale per le presidenziali.\n\n\n\nSar\u00e0 quindi la sentenza in appello a porre la parola fine alla vicenda. Intanto la decisione presa nelle ultime ore mette in discussione in particolare i circa 175 miliardi di dollari di finanziamenti sborsati dal governo per rimborsare le compagnie di assicurazione, per compensarle delle minori entrate dovute al taglio dei contributi previsto per le persone pi\u00f9 disagiate.\n\n\n\nNel ricorso della Camera si sostiene come questa cifra non sia mai stata autorizzata dal Congresso che, anzi, ha anche negato la richiesta in questo senso avanzata dall'amministrazione. Quest'ultima, quindi, avrebbe ecceduto nell'esercizio della sua autorit\u00e0 cos\u00ec come fissata dalla Costituzione.\n\n\n\nLa difesa del governo si basa sull'affermazione che i soldi usati per l'Obamacare fanno parte di stanziamenti precedentemente approvati dal Congresso. Al di l\u00e0 della battaglia legale, in ballo c'\u00e8 un pezzo consistente dell'eredit\u00e0 di Barack Obama, che con la sua controversa riforma sanitaria ha comunque esteso la copertura assicurativa a sette milioni di americani introducendo anche forme di protezione per i cittadini pi\u00f9 deboli.\n\n\n\nUn'annotazione di non poco conto, poi, \u00e8 che la giudice che ha espresso il suo giudizio contro l'Obamacare \u00e8 di area repubblicana e fu nominata da George W.Bush nel 2002.", "article_metadata": {"rating": "general", "description": "Usa, giudice contro l'Obamacare: \"Contiene norme incostituzionali\" - Il portavoce della Casa Bianca: \"E' solo un tentativo di riaccendere la battaglia politica\". Presentato ricorso", "generator": "Piksel", "og": {"site_name": "Tgcom24", "description": "Il portavoce della Casa Bianca: \"E' solo un tentativo di riaccendere la battaglia politica\". Presentato ricorso", "title": "Usa, giudice contro l'Obamacare: \"Contiene norme incostituzionali\" - Tgcom24", "url": "http://www.tgcom24.mediaset.it/mondo/notizia_3008208201602a.shtml", "image": {"width": 600, "identifier": "http://img2.tgcom24.mediaset.it/binary/articolo/ansa/13.$plit/C_2_articolo_3008208_upiFoto1F.jpg"}, "type": "article"}, "twitter": {"site": "@MediasetTgcom24", "creator": "@MediasetTgcom24", "description": "Il portavoce della Casa Bianca: \"E' solo un tentativo di riaccendere la battaglia politica\". Presentato ricorso", "card": "summary", "title": "Usa, giudice contro l'Obamacare: \"Contiene norme incostituzionali\" - Tgcom24"}, "al": {"web": {"url": "http://www.tgcom24.mediaset.it/mondo/usa-giudice-contro-l-obamacare-contiene-norme-incostituzionali-_3008208-201602a.shtml"}, "android": {"url": "tgcom24://app.tgcom24.it/articolo?idArticolo=3008208", "app_name": "tgcom24", "package": "it.froggy.tgcom"}, "ios": {"url": "tgcom24://app.tgcom24.it/articolo?idArticolo=3008208", "app_store_id": 331307981, "app_name": "tgcom24"}}, "owner": "RTI S.p.A.", "robots": "index,follow", "revisit-after": "1 DAYS", "language": "IT", "fb": {"app_id": 206282216389866}, "month": "2016-05", "keywords": "obamacare, usa, barack obama", "year": 2016, "date": "2016-05-12", "copyright": "RTI S.p.A.", "thumbnail": "http://img2.tgcom24.mediaset.it/binary/articolo/ansa/13.$plit/C_2_articolo_3008208_upiFoto1F.jpg", "viewport": "width=device-width, initial-scale=1", "news_keywords": "obamacare, usa, barack obama"}, "article_summary": "Un'annotazione di non poco conto, poi, \u00e8 che la giudice che ha espresso il suo giudizio contro l'Obamacare \u00e8 di area repubblicana e fu nominata da George W.Bush nel 2002.\nLa difesa del governo si basa sull'affermazione che i soldi usati per l'Obamacare fanno parte di stanziamenti precedentemente approvati dal Congresso.\nE potrebbe ora infiammare anche la campagna elettorale per le presidenziali.\nLa sentenza di illegittimit\u00e0 arriva in seguito a una causa intentata dai repubblicani in Congresso, quelli che siedono alla Camera dei Rappresentanti.\nNel ricorso della Camera si sostiene come questa cifra non sia mai stata autorizzata dal Congresso che, anzi, ha anche negato la richiesta in questo senso avanzata dall'amministrazione."}