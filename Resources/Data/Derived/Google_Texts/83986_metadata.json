{"article_title": "Party pro zdrav\u00e9 kurvi\u010dky podpo\u0159ila Obamovu zdravotn\u00ed reformu", "article_keywords": ["pro", "je", "obamovu", "za", "zdravotn", "siouxsie", "akce", "reformu", "si", "podpoila", "v", "pojitn", "party", "kter", "z", "zdrav", "kurviky", "se"], "article_url": "http://www.reflex.cz/clanek/zpravy/52584/party-pro-zdrave-kurvicky-podporila-obamovu-zdravotni-reformu.html", "article_text": "I podobn\u00e9 akce se odehr\u00e1vaj\u00ed v souvislosti s boji o zdravotnickou reformu, kterou vede prezident Barack Obama. Provokuj\u00edc\u00ed p\u0159edstaven\u00ed, kter\u00e9 popsala report\u00e1\u017e televize CNN, bylo sou\u010d\u00e1st\u00ed s\u00e9rie podnik\u016f, kter\u00e9 m\u011bly p\u0159iv\u00e9st lidi na p\u0159ihl\u00e1\u0161en\u00ed se k Obamacare (jm\u00e9no, kter\u00e9 dostaly reformy prezidenta USA ve zdravotnictv\u00ed). Akce, pojmenovan\u00e1 \u201cParty pro zdrav\u00e9 kurvi\u010dky\u201d se odehr\u00e1la minul\u00fd t\u00fdden v San Franciscu. Organizovala ji Siouxsie Q, prostitutka z p\u0159edm\u011bst\u00ed San Franciska. P\u0159edstaven\u00ed m\u011blo p\u0159im\u011bt ostatn\u00ed prostitutky k uzav\u0159en\u00ed nov\u00fdch zdravotn\u00edch poji\u0161t\u011bn\u00ed. A skon\u010dilo to \u00fasp\u011bchem. Akce se z\u00fa\u010dastnilo kolem 40 mu\u017e\u016f a \u017een a drtiv\u00e1 v\u011bt\u0161ina z nich pot\u00e9 skute\u010dn\u011b uzav\u0159ela novou zdravotn\u00ed pojistku.\n\nV sexu\u00e1ln\u00edm byznysu, kde se samoz\u0159ejm\u011b plat\u00ed hotov\u011b a nikdo si nevede \u00fa\u010detnictv\u00ed, jsou prostitutky vystaveny zv\u00fd\u0161en\u00e9mu riziku pohlavn\u011b p\u0159enosn\u00fdch chorob a poji\u0161t\u011bn\u00ed je \u010dasto mimo jejich dosah. Mnoho sexu\u00e1ln\u00edch pracovnic, se p\u0159itom pova\u017euje za \u017eivnostn\u00edky, kte\u0159\u00ed nemaj\u00ed na poji\u0161t\u011bn\u00ed. Ale to by se v\u0161echno mohlo zm\u011bnit pr\u00e1v\u011b z\u00e1konem o cenov\u011b dostupn\u00e9 p\u00e9\u010di (ofici\u00e1ln\u011b Patient Protection and Affordable Care Act).\n\nOsmadvacetilet\u00e1 Siouxsie hledala podle sv\u00fdch slov poji\u0161t\u011bn\u00ed marn\u011b od roku 2008. Nikdy se to ale nepoda\u0159ilo. Ona a jej\u00ed partner ned\u00e1vno posuzovali sv\u00e9 mo\u017enosti ohledn\u011b poji\u0161t\u011bn\u00ed a zjistili, \u017ee spole\u010dn\u00fd poji\u0161\u0165ovac\u00ed pl\u00e1n by je vy\u0161el na 400 a\u017e 500 dolar\u016f m\u011bs\u00ed\u010dn\u011b, co\u017e je pro n\u011b cenov\u011b nedostupn\u00e9.\n\nOd prvn\u00edho ledna, kdy nov\u00fd z\u00e1kon vstupuje v platnost, si ona a jej\u00ed partner budou moci po\u0159\u00eddit poji\u0161t\u011bn\u00ed za 175 a\u017e 200 dolar\u016f na m\u011bs\u00edc. Rozhoduj\u00ed se te\u010f mezi pl\u00e1ny dvou poji\u0161toven z Kalifornie.", "article_metadata": {"msapplication-config": "http://img.reflex.cz/favicon/touch-icon/reflex-config.xml", "description": "Tane\u010dnice burlesky, oble\u010den\u00e1\u00a0 jako sest\u0159i\u010dka, se posm\u00edv\u00e1 sv\u00e9 souputnici s\u00a0fale\u0161nou st\u0159\u00edka\u010dkou v\u00a0ruce. Sv\u016fdn\u011b ji houp\u00e1 v\u00a0performanci, kter\u00e1 m\u00e1 odr\u00e1\u017eet hru ko\u010dky s\u00a0my\u0161\u00ed v\u00a0americk\u00e9m zdravotnictv\u00ed. Tancuj\u00ed, a nakonec kon\u010d\u00ed naho\u0159e bez.", "apple-itunes-app": "app-id=908634578", "og": {"site_name": "Reflex.cz", "description": "Tane\u010dnice burlesky, oble\u010den\u00e1\u00a0 jako sest\u0159i\u010dka, se posm\u00edv\u00e1 sv\u00e9 souputnici s\u00a0fale\u0161nou st\u0159\u00edka\u010dkou v\u00a0ruce. Sv\u016fdn\u011b ji houp\u00e1 v\u00a0performanci, kter\u00e1 m\u00e1 odr\u00e1\u017eet hru ko\u010dky s\u00a0my\u0161\u00ed v\u00a0americk\u00e9m zdravotnictv\u00ed. Tancuj\u00ed, a nakonec kon\u010d\u00ed naho\u0159e bez.", "title": "Party pro zdrav\u00e9 kurvi\u010dky podpo\u0159ila Obamovu zdravotn\u00ed reformu", "url": "http://www.reflex.cz/clanek/zpravy/52584/party-pro-zdrave-kurvicky-podporila-obamovu-zdravotni-reformu.html", "image": "http://img.reflex.cz/img/3/article/1865938_obamacare.jpg", "type": "article"}, "google-play-app": "app-id=cz.ringieraxelspringer.reflexgoogle", "fb": {"admins": "1365007593, 100000500834857", "app_id": 196725703757001}, "keywords": "reflex,Obama,prostitutky", "viewport": "width=device-width, initial-scale=1.0"}, "_id": "\"57477af36914bd0286fd0ff5\"", "article_summary": "I podobn\u00e9 akce se odehr\u00e1vaj\u00ed v souvislosti s boji o zdravotnickou reformu, kterou vede prezident Barack Obama.\nAkce, pojmenovan\u00e1 \u201cParty pro zdrav\u00e9 kurvi\u010dky\u201d se odehr\u00e1la minul\u00fd t\u00fdden v San Franciscu.\nAkce se z\u00fa\u010dastnilo kolem 40 mu\u017e\u016f a \u017een a drtiv\u00e1 v\u011bt\u0161ina z nich pot\u00e9 skute\u010dn\u011b uzav\u0159ela novou zdravotn\u00ed pojistku.\nOd prvn\u00edho ledna, kdy nov\u00fd z\u00e1kon vstupuje v platnost, si ona a jej\u00ed partner budou moci po\u0159\u00eddit poji\u0161t\u011bn\u00ed za 175 a\u017e 200 dolar\u016f na m\u011bs\u00edc.\nAle to by se v\u0161echno mohlo zm\u011bnit pr\u00e1v\u011b z\u00e1konem o cenov\u011b dostupn\u00e9 p\u00e9\u010di (ofici\u00e1ln\u011b Patient Protection and Affordable Care Act)."}