{"article_title": "Usa, Obamacare perde i pezzi: 1,5 milioni di americani non riescono a pagare", "article_keywords": ["non", "le", "usa", "di", "riescono", "perde", "pagare", "si", "americani", "obamacare", "una", "milioni", "pezzi", "il", "lo", "pi", "obama"], "article_url": "http://www.ilfattoquotidiano.it/2015/06/03/usa-obamacare-perde-i-pezzi-15-milioni-di-americani-non-riescono-a-pagare/1744752/", "article_text": "Il 13 per cento dei cittadini americani iscritti all\u2019Obamacare non \u00e8 pi\u00f9 in grado di pagare i premi. Lo racconta il New York Times riportando dati della Casa Bianca. Si tratta di una pesante tegola che si abbatte sull\u2019amministrazione di Obama su uno dei punti strategici del fronte democratico per il quale il presidente statunitense aveva combattuto una violenta battaglia politica contro l\u2019opposizione repubblicana, da sempre contraria alla realizzazione del Patient Protection and Affordable Care Act che ha modificato radicalmente il sistema di accesso alle cure mediche per i cittadini americani, bypassando le potenti lobby assicurative. Lo scorso anno lo stesso Obama annunciava trionfante la cifra di otto milioni di nuovi iscritti. Oggi lo scenario \u00e8 significativamente cambiato.\n\nLa legge ribattezzata Obamacare prevede il diritto e il dovere (pena sanzioni) per le quasi 48 milioni di persone non assicurate di stipulare una polizza con prestazioni minime garantite, tra cui le cure per i figli fino a 26 anni. Una copertura sanitaria non pubblica ma universalmente accessibile grazie a una piazza virtuale \u2013 il sito healthcare.gov \u2013 in cui contrattare sul libero mercato la propria assicurazione al prezzo pi\u00f9 vantaggioso, senza pi\u00f9 discriminazioni per chi soffre di patologie pregresse.", "article_metadata": {"EdBlankInTitle": "- Il Fatto Quotidiano", "og": {"site_name": "Il Fatto Quotidiano", "description": "Il 13 per cento dei cittadini americani iscritti all\u2019Obamacare non \u00e8 pi\u00f9 in grado di pagare i premi. Lo racconta il New York Times riportando dati della Casa Bianca. Si tratta di una pesante tegola che si abbatte sull\u2019amministrazione di Obama su uno dei punti strategici del fronte democratico per il quale il presidente statunitense \u2026", "title": "Usa, Obamacare perde i pezzi: 1,5 milioni di americani non riescono a pagare - Il Fatto Quotidiano", "locale": "it_IT", "image": "http://st.ilfattoquotidiano.it/wp-content/uploads/2015/06/obama675.jpg", "updated_time": "2015-06-03T18:20:00+00:00", "url": "http://www.ilfattoquotidiano.it/2015/06/03/usa-obamacare-perde-i-pezzi-15-milioni-di-americani-non-riescono-a-pagare/1744752/", "type": "article"}, "twitter": {"domain": "Il Fatto Quotidiano", "description": "Il 13 per cento dei cittadini americani iscritti all\u2019Obamacare non \u00e8 pi\u00f9 in grado di pagare i premi. Lo racconta il New York Times riportando dati della Casa Bianca. Si tratta di una pesante tegola che si abbatte sull\u2019amministrazione di Obama su uno dei punti strategici del fronte democratico per il quale il presidente statunitense [\u2026]", "title": "Usa, Obamacare perde i pezzi: 1,5 milioni di americani non riescono a pagare - Il Fatto Quotidiano", "image": {"src": "http://st.ilfattoquotidiano.it/wp-content/uploads/2015/06/obama675.jpg"}, "creator": "@fattoquotidiano", "site": "@fattoquotidiano", "card": "summary_large_image"}, "fb": {"app_id": 222559857810775}, "article": {"publisher": "https://www.facebook.com/ilFattoQuotidiano", "section": "Mondo", "tag": "Barack Obama,Obamacare,Riforma Sanitaria,Sanit\u00e0,Usa", "published_time": "2015-06-03T18:12:40+00:00", "modified_time": "2015-06-03T18:20:00+00:00"}, "viewport": "width=1050px"}, "_id": "\"57477af36914bd0286fcbe52\"", "article_summary": "Il 13 per cento dei cittadini americani iscritti all\u2019Obamacare non \u00e8 pi\u00f9 in grado di pagare i premi.\nLo scorso anno lo stesso Obama annunciava trionfante la cifra di otto milioni di nuovi iscritti.\nLa legge ribattezzata Obamacare prevede il diritto e il dovere (pena sanzioni) per le quasi 48 milioni di persone non assicurate di stipulare una polizza con prestazioni minime garantite, tra cui le cure per i figli fino a 26 anni.\nLo racconta il New York Times riportando dati della Casa Bianca.\nUna copertura sanitaria non pubblica ma universalmente accessibile grazie a una piazza virtuale \u2013 il sito healthcare.gov \u2013 in cui contrattare sul libero mercato la propria assicurazione al prezzo pi\u00f9 vantaggioso, senza pi\u00f9 discriminazioni per chi soffre di patologie pregresse."}