Angajații unor companii din SUA au posibilitatea de a achiziționat un Apple Watch cu numai 25 de dolari cu condiția să facă o serie exerciții fizice, în caz contrar fiind obligați să plătească prețul întreg al aparatului, relatează portalul www.fortune.com.

14b739e0-56ea-4bcb-bff1-ee603cada7e5

Oferta este lansată prin intermediul companiei de asigurări de sănătate Vitality Group, după cum a informat ''Wall Street Journal''. Ea se înscrie pe linia reformelor din domeniul sanitar promovate de președintele american, Barack Obama, prin Patient Protection and Affordable Care Act (PPACA), cunoscut în limbaj colocvial drept ''Obamacare'', act normativ care urmărește scăderea cheltuielilor pentru sănătatea publică inclusiv prin impulsionarea angajaților — prin diferite metode — să prevină îmbolnăvirile și să-și păstreze o cât mai bună formă fizică.

''Programul funcționează în acest an cu angajații de la firma de biotehnologie Amgen Inc., de la grupul medical DaVita HealthCare Partners Inc. și de la Lockton Cos.,o firmă de brokeraj'', potrivit ziarului, care informează că sistemul se va extinde în lunile următoare.

Persoanele care vor încheia asemenea contracte de achiziție vor avea obligația să facă sport, prestația lor fiind înregistrată cu ajutorul noilor ceasuri Apple și comunicată, spre contorizare, la firma societatea Vitality Group, explică pagina de internet http://www.meltystyle.fr. Dacă nu vor respecta angajamentul, ei vor fi obligați să plătească lunar câte 13,50 de dolari, timp de doi ani, adică 324 de dolari , aproape 349 de dolari, prețul inițial de pe piață pentru un Apple Watch.

Această inițiativă a fost lansată doar în SUA, dar nu este exclus să fie introdusă și în unele țări din Europa. Eventualele rezultate pozitive în privința sănătății publice urmează să se vadă într-un viitor mai mult sau mai puțin îndepărtat, dar vânzările și reclama firmei Apple vor fi sesizabile mai curând.

AGERPRES/(AS-editor: Cristina Mac, editor online: Adrian Dădârlat)