Autor: Lukáš Holan, 16.12.2013

Zajisté každý z Vás zahlédl v novinových titulkách či alespoň zaslechl pojem „Obamacare“, ale již méně z nás má ponětí o tom, co to vlastně je či co tato reforma zdravotnictví přinese v budoucnosti.

Reforma zdravotnictví USA

The Patient Protection and Affordable Care Act (PPACA), jak zní oficiální název či chcete-li Obamacare, jak je tomuto programu přezdíváno dle současného prezidenta USA stejně jako například Hillarycare v 90tých letech, je reforma zdravotnictví a zdravotního systému v USA, která vstoupí v platnost a svou funkčnost 1. ledna 2014, a jejíž hlavním cílem je poskytnutí přístupu více než 48 milionům nepojištěných Američanů k levné, ale zároveň kvalitní zdravotní péči, zdravotnímu pojištění a taktéž snížení růstu výdajů na zdravotní péči v USA. Na Obamacare lze ostatně i vydělat, více zde: http://stox.cz/zpravodajstvi/clanky/globalni/co-je-obamacare-a-ktere-akcie-z-ni-budou-profitovat

Historie Obamacare

Koncept, z nějž Obamacare čerpá a vychází, sahá zpětně až do roku 1989, kdy byla navržena Konzervativní stranou takzvaná „Heritage Foundation“, která měla být alternativou k systému „jednoho plátce“ zdravotní péče. Od té doby byla reforma zdravotnictví navržena a upravována oběma vládnoucími stranami – tedy Republikány i Konzervativci, avšak spuštěna byla pouze ve státě Massachusetts guvernérem Romneyem.

Po zvolení prezidentem, se Barack Obama snažil protlačit reformu zdravotnictví, která počala návrhem „the Affordable Health Care for America Act“, který byl následován „the Patient Protection Act“, jenž vyústil ve finální verzi nazvanou „the Patient Protection and Affordable Care Act“, která byla podepsána prezidentem jako zákon 23. března 2010. Po podepsání tohoto zákonu prezident Obama pronesl, že se jedná o zákon, za který „pochodovaly, bojovaly a hladověly generace Američanů“. Zákon byl potvrzen Nejvyšším soudem 28. června 2012 a jak již bylo řečeno v úvodu, jeho hlavní části vstoupí v platnost 1. ledna 2014.

Co tedy Obamacare přinese za změny?

Obamacare upravuje zdravotní pojištění a cenově dostupnou zdravotní péči, obsahuje přes 1000 stran reforem a přináší spoustu výhod, práv a ochrany při vyjednávání občanů s pojišťovacími společnostmi. Před vstoupením tohoto zákona v platnost mohlo být občanovi odepřeno plnění náhrad od pojišťovny například z důvodu závažné nemoci v minulosti, účtováno více, pokud byla klientem žena či propuštění v průběhu léčby z důvodu uvedení chybných údajů ve formulářích a občan měl téměř nulovou šanci se proti těmto rozhodnutím pojišťoven odvolat.

V USA je více než 48 milionů občanů, kteří si nemohou dovolit získat zdravotní pojištění a právě jedním z hlavních přínosů Obamacare je ten, že bude těmto lidem poskytnuta pomoc se získáním zdravotního pojištění. Každý občan bude povinen vstoupit do tohoto systému nejpozději 1. ledna 2014 či platit takzvaný „Odpovědnostní poplatek“, pokud se jedinec rozhodne pro soukromé pojištění.

Druhá strana mince – náklady Obamacare

Jaké jsou náklady na Obamacare? Obamova reforma zdravotnictví má masivní dopad na náklady na zdravotní péči. Čisté náklady se odhadují na 1,36 – 2,6 trilionu amerických dolarů do roku 2023. Ačkoliv se zdá tato částka enormní, tak je třeba vzít v úvahu, že zákon doopravdy snižuje růst nákladů na zdravotní péči o několik desítek miliard dolarů ročně, což je jedním z hlavních cílů tohoto programu. Taktéž snižuje náklady občanů na zdravotní péči, zajišťuje desítky milionů ročně a předpokládá se, že dojde ke snížení státního deficitu, který americké zdravotnictví značně zatěžuje.

Předpovědi mluví o tom, že by Obamacare měl snížit schodek státního rozpočtu zhruba o 200 bilionu dolarů v průběhu 10 let a dokonce přes 1 trilion dolarů v následujících dvou dekádách.

Obamacare tedy jako posun vpřed?

Výhody a nevýhody Obamacare zrcadlí komplexní povahu nového zákona. Obamacare přináší spoustu výhod zejména pro rodiny či podnikatele s nízkým či středním příjmem. Na druhou stranu sebou nese spoustu překážek pro jedince s vysokými příjmy, velké firmy, které nemají pojištěné své zaměstnance a taktéž pro určitá odvětví zdravotnictví.

A co si myslíte vy? Převyšují výhody či nevýhody tohoto zákonu? Je zřejmé, že průměrný Američan toho může získat mnoho, zatímco velké firmy a bohatí jedinci mohou zaznamenat nepříznivé finanční dopady. Ačkoliv některé skupiny budou těžit z tohoto zákona více než ostatní, tak si je třeba uvědomit, že všichni Američané budou čerpat z práv a ochran, včetně zajištění a krytí stávajících podmínek. Cena pojištění může jít či nemusí nahoru, ale je zaručeno, že kvalita pojištění vzroste.