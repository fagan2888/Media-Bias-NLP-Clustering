TT

25/03/15 - 11u13 Bron: CNN, Reuters

Ted Cruz en zijn echtgenote Heide maandag bij de voorstelling van zijn kandidatuur voor het Amerikaanse presidentschap. Â© afp.

Verenigde Staten Ted Cruz, de Republikeinse Tea Party-lieveling die zich maandag als allereerste in de strijd om het Amerikaanse presidentschap wierp, gaat een ziekteverzekering nemen via Obamacare. Nochtans heeft Cruz er altijd alles aan gedaan om de Affordable Care Act, zoals het programma heet, tegen te houden wil hij het programma afschaffen als hij president wordt.

Cruz heeft al verschillendere keren gezworen dat hij "elk woord" van Obamacare zal terugtrekken als hij tot president wordt gekozen. Dat de Republikein nu toch zelf een verzekering neemt onder het door hem zo verfoeide systeem, is dan ook louter een gevolg van de wet, zo verklaarde hij in de Des Moins Register.



Tot deze week viel Cruz onder de ziekteverzekering aangeboden door de werkgever van zijn echtgenote, Goldman Sachs. Maar zij heeft nu onbetaald vakantie genomen om haar man te helpen bij zijn campagne.



Het Obamacare-systeem is voor Congresleden grotendeels hetzelfde als voor alle federale ambtenaren. Alleen krijgen zij geen subsidies van de federale overheid en moeten ze een ziekteverzekering nemen via een soort van uitwisseling. Een verplichting die bij het invoeren van de wet werd toegevoegd door de Republikeinen, omdat die wilden dat Congresleden hetzelfde behandeld werden als gewone Amerikanen.



Ironie ziet Cruz niet in zijn beslissing. "Het staat zo geschreven in de wet. Ik denk dat dezelfde regels voor ons allemaal gelden. Congresleden zouden niet anders behandeld moeten worden." Op CNN herhaalde Cruz later dat "we alle wetten moeten volgen, ook die waar we het niet mee eens zijn".