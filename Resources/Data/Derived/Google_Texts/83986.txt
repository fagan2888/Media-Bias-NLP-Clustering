I podobné akce se odehrávají v souvislosti s boji o zdravotnickou reformu, kterou vede prezident Barack Obama. Provokující představení, které popsala reportáž televize CNN, bylo součástí série podniků, které měly přivést lidi na přihlášení se k Obamacare (jméno, které dostaly reformy prezidenta USA ve zdravotnictví). Akce, pojmenovaná “Party pro zdravé kurvičky” se odehrála minulý týden v San Franciscu. Organizovala ji Siouxsie Q, prostitutka z předměstí San Franciska. Představení mělo přimět ostatní prostitutky k uzavření nových zdravotních pojištění. A skončilo to úspěchem. Akce se zúčastnilo kolem 40 mužů a žen a drtivá většina z nich poté skutečně uzavřela novou zdravotní pojistku.

V sexuálním byznysu, kde se samozřejmě platí hotově a nikdo si nevede účetnictví, jsou prostitutky vystaveny zvýšenému riziku pohlavně přenosných chorob a pojištění je často mimo jejich dosah. Mnoho sexuálních pracovnic, se přitom považuje za živnostníky, kteří nemají na pojištění. Ale to by se všechno mohlo změnit právě zákonem o cenově dostupné péči (oficiálně Patient Protection and Affordable Care Act).

Osmadvacetiletá Siouxsie hledala podle svých slov pojištění marně od roku 2008. Nikdy se to ale nepodařilo. Ona a její partner nedávno posuzovali své možnosti ohledně pojištění a zjistili, že společný pojišťovací plán by je vyšel na 400 až 500 dolarů měsíčně, což je pro ně cenově nedostupné.

Od prvního ledna, kdy nový zákon vstupuje v platnost, si ona a její partner budou moci pořídit pojištění za 175 až 200 dolarů na měsíc. Rozhodují se teď mezi plány dvou pojištoven z Kalifornie.