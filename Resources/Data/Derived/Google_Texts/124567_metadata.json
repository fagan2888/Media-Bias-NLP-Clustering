{"article_title": "USA/ Corte Suprema blocca norma dell\u2019Obamacare sulla contraccezione", "article_keywords": ["le", "suprema", "usa", "la", "norma", "sanitaria", "dellobamacare", "loro", "lavoro", "contraccezione", "sulla", "della", "di", "ha", "corte", "blocca", "che"], "article_url": "http://www.online-news.it/2014/01/01/usa-corte-suprema-blocca-norma-dellobamacare-sulla-contraccezione/", "article_text": "| categoria: esteri\n\nUSA/ Corte Suprema blocca norma dell\u2019Obamacare sulla contraccezione\n\nUn giudice della Corte suprema americana ha bloccato ieri sera una delle norme, dedicata alla contraccezione, della riforma sanitaria di Barack Obama \u2013 che entra in vigore oggi \u2013 che obbliga le imprese a dotare i loro dipendenti di un\u2019assicurazione sanitaria. In risposta a una richiesta depositata da un ordine religioso, la giudice Sonia Sotomayor ha bloccato la clausola e ha dato tempo al governo fino a venerd\u00ec per presentare le sue argomentazioni. La contraccezione, e soprattutto l\u2019uso della pillola del giorno dopo, considerata da alcuni come un aborto mascherato, \u00e8 uno dei punti pi\u00f9 contestati di questa legge. Alcuni datori di lavoro rifiutano infatti di finanziare ci\u00f2 che la loro religione condanna. Per giungere a un compromesso, il governo ha proposto che le donne che lavorano per organizzazioni religiose a scopo non lucrativo contrarie alla contraccezione possano riceverla fuori dall\u2019assicurazione sanitaria pagata dal datore di lavoro. Questa eccezione non si applicherebbe per\u00f2 ai datori di lavoro privati, qualunque siano le loro convinzioni religiose, cosa che alcuni hanno gi\u00e0 contestato.\n\nTi potrebbero interessare anche:", "article_metadata": {"generator": "WordPress 3.0.1"}, "_id": "\"57477af46914bd0286fdc628\"", "article_summary": "| categoria: esteriUSA/ Corte Suprema blocca norma dell\u2019Obamacare sulla contraccezioneUn giudice della Corte suprema americana ha bloccato ieri sera una delle norme, dedicata alla contraccezione, della riforma sanitaria di Barack Obama \u2013 che entra in vigore oggi \u2013 che obbliga le imprese a dotare i loro dipendenti di un\u2019assicurazione sanitaria.\nAlcuni datori di lavoro rifiutano infatti di finanziare ci\u00f2 che la loro religione condanna.\nQuesta eccezione non si applicherebbe per\u00f2 ai datori di lavoro privati, qualunque siano le loro convinzioni religiose, cosa che alcuni hanno gi\u00e0 contestato.\nLa contraccezione, e soprattutto l\u2019uso della pillola del giorno dopo, considerata da alcuni come un aborto mascherato, \u00e8 uno dei punti pi\u00f9 contestati di questa legge.\nPer giungere a un compromesso, il governo ha proposto che le donne che lavorano per organizzazioni religiose a scopo non lucrativo contrarie alla contraccezione possano riceverla fuori dall\u2019assicurazione sanitaria pagata dal datore di lavoro."}