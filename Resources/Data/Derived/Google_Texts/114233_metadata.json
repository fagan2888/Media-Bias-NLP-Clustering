{"article_title": "Oficjalnie jeszcze do 15 lutego mamy czas na zapisywanie si\u0119 do ubezpieczenia zdrowotnego ustanowionego przez Affordable Care Act. Ostatni dzwonek na Obamacare", "article_keywords": ["mamy", "przy", "planu", "w", "przez", "od", "obamacare", "zapisywanie", "ubezpieczenia", "zdrowotnego", "si", "jest", "ustanowionego", "nie", "s", "oficjalnie", "z", "ostatni"], "article_url": "http://usa.se.pl/nowy-jork/newsy/oficjalnie-jeszcze-do-15-lutego-mamy-czas-na-zapisywanie-sie-do-ubezpieczenia-zdrowotnego-ustanowion_530723.html", "article_text": "Oficjalnie jeszcze do 15 lutego mamy czas na zapisywanie si\u0119 do ubezpieczenia zdrowotnego ustanowionego przez Affordable Care Act. Ostatni dzwonek na Obamacare\n\nCo trzeba zrobi\u0107 \u017ceby przyst\u0105pi\u0107 do Obamacare?\n\n\n\n- Nale\u017cy si\u0119 zarejestrowa\u0107 i z\u0142o\u017cy\u0107 aplikacj\u0119 na stronie internetowej www.nystateofhealth.ny.gov. Wype\u0142nienie aplikacji zajmuje 1-2 godziny. Dla tych kt\u00f3rzy jeszcze tego nie zrobili, ostateczny termin z\u0142o\u017cenia aplikacji mija 15 lutego bie\u017c\u0105cego roku. Termin ten zapewnia uzyskanie ubezpieczenia medycznego pocz\u0105wszy od 1 marca 2015 roku. Nale\u017cy pami\u0119ta\u0107, \u017ce jest to ostateczny termin uzyskania ubezpieczenia na rok 2015. Nast\u0119pna mo\u017cliwo\u015b\u0107 pojawi si\u0119 dopiero pod koniec 2015 roku (ubezpieczenie na rok 2016).\n\n\n\nJak dokona\u0107 wyboru najlepszego pakietu ubezpieczenia medycznego?\n\n\n\n- Wyb\u00f3r planu zdrowotnego mo\u017ce by\u0107 skomplikowany. \u017beby zrozumie\u0107 i por\u00f3wna\u0107 r\u00f3\u017cne plany i wybra\u0107 jeden, kt\u00f3ry jest odpowiedni dla danej osoby wa\u017cnych jest kilka rzeczy:\n\n\n\nKategoria Planu. Na Gie\u0142dzie istnieje 5 kategorii plan\u00f3w ubezpiecze\u0144; Br\u0105zowa, Srebrna, Z\u0142ota, Platynowa i Katastroficzna. Kategoria planu, kt\u00f3ry dana osoba wybierze okre\u015bla podzia\u0142 koszt\u00f3w opieki miedzy miesi\u0119cznymi sk\u0142adkami, kt\u00f3re s\u0105 sta\u0142e i p\u0142aci si\u0119 je bez wzgl\u0119du na to, czy korzysta si\u0119 z us\u0142ug medycznych czy nie oraz kosztami w\u0142asnymi tzw. Out-of Pocket.\n\n\n\nKoszty z W\u0142asne (Out-of Pocket) - to bardzo wa\u017cne, aby wiedzie\u0107, ile nale\u017cy zap\u0142aci\u0107 z w\u0142asnej kieszeni za us\u0142ugi w momencie, kiedy potrzebujemy opieki medycznej. S\u0105 to koszty dodatkowe do miesi\u0119cznych sk\u0142adek, kt\u00f3re mog\u0105 by\u0107 ni\u017csze albo wy\u017csze w zale\u017cno\u015bci, jak\u0105 kategori\u0119 wybierzemy. Generalnie przy Br\u0105zowej Kategorii koszty z kieszeni s\u0105 wy\u017csze ni\u017c przy wersji Platynowej. Ale te\u017c miesi\u0119czne sk\u0142adki za Br\u0105zowy plan s\u0105 ni\u017csze ni\u017c za plan Platynowy.\n\n\n\nNast\u0119pn\u0105 wa\u017cn\u0105 rzecz\u0105 przy wyborze ubezpieczenia medycznego jest sie\u0107 lekarzy i o\u015brodk\u00f3w medycznych, kt\u00f3re partycypuj\u0105 w danym planie. Poszczeg\u00f3lne plany zawieraj\u0105 r\u00f3\u017cne typy i zapewniaj\u0105 r\u00f3\u017cne poziomy zakresu opieki medycznej, wewn\u0105trz i poza sieci\u0105 planu lekarzy, szpitali, aptek i innych dostawc\u00f3w us\u0142ug medycznych.\n\n\n\n\n\nIle kosztuje przeci\u0119tne ubezpieczenie medyczne?\n\n\n\n- Dzi\u0119ki Ustawie o Reformie Zdrowotnej (ObamaCare) ka\u017cdy obywatel nie posiadaj\u0105cy ubezpieczenia medycznego mo\u017ce si\u0119 ubezpieczy\u0107 poprzez uczestnictwo w gie\u0142dzie ubezpieczeniowej. Koszt ubezpieczenia uzale\u017cniony jest od dochod\u00f3w danej osoby i liczby cz\u0142onk\u00f3w rodziny. Koszty plan\u00f3w wahaj\u0105 si\u0119 w granicach od $375 - $950 miesi\u0119cznie dla os\u00f3b samotnych. Jakkolwiek w zale\u017cno\u015bci od zarobk\u00f3w, w przypadku osoby samotnej, mog\u0105 by\u0107 zmniejszone do $150 - $375 dolar\u00f3w miesi\u0119cznie. Prosz\u0119 pami\u0119ta\u0107, \u017ce ka\u017cdy znajduje si\u0119 w innej sytuacji finansowej i rodzinnej. Trudno jest dok\u0142adnie okre\u015bli\u0107 ile dana osoba powinna zap\u0142aci\u0107 bez dok\u0142adnego stwierdzenie zarobk\u00f3w. Jedno jest pewne: Ustawa o Reformie Zdrowotnej ma na celu umo\u017cliwienie niedrogiego powszechnego ubezpieczenia dla wszystkich, kt\u00f3rzy nie s\u0105 ubezpieczeni przez pracodawc\u00f3w.\n\n\n\nDodatkowe pytania mo\u017cna kierowa\u0107 emailem na businessmart12@yahoo.com, lub osobi\u015bcie w biurze przy 66-10 Grand Ave Maspeth, NY 11378, (347) 848-0088.", "article_metadata": {"og": {"url": "http://www.se.pl/nowy-jork/newsy/oficjalnie-jeszcze-do-15-lutego-mamy-czas-na-zapisywanie-sie-do-ubezpieczenia-zdrowotnego-ustanowion_530723.html", "image": "http://cdn3.se.smcloud.net/t/photos/t/285020/obamacare-nyc-ubezpieczenie-zdrowotnie-usa_20962707.jpg", "type": "article", "description": "O tym ile zap\u0142acimy za ubezpieczenie w Obamacare i jak wybra\u0107 odpowiedni\u0105 polis\u0119 rozmawiamy z Wies\u0142aw\u0105 Jamroz, CPA Member of American Society of Public Acco...", "title": "Oficjalnie jeszcze do 15 lutego mamy czas na zapisywanie si\u0119 do ubezpieczenia zdrowotnego ustanowionego przez Affordable Care Act. Ostatni dzwonek na Obamacare"}, "description": "O tym ile zap\u0142acimy za ubezpieczenie w Obamacare i jak wybra\u0107 odpowiedni\u0105 polis\u0119 rozmawiamy z Wies\u0142aw\u0105 Jamroz, CPA Member of American Society of Public Acco...", "viewport": "width=1000, initial-scale=1", "news_keywords": "Affordable Care Act, ObamaCare, Ostatni dzwonek na Obamacare, ubezpieczenie zdrowotne, USA"}, "_id": "\"57477af46914bd0286fdb8bf\"", "article_summary": "Oficjalnie jeszcze do 15 lutego mamy czas na zapisywanie si\u0119 do ubezpieczenia zdrowotnego ustanowionego przez Affordable Care Act.\nProsz\u0119 pami\u0119ta\u0107, \u017ce ka\u017cdy znajduje si\u0119 w innej sytuacji finansowej i rodzinnej.\nJedno jest pewne: Ustawa o Reformie Zdrowotnej ma na celu umo\u017cliwienie niedrogiego powszechnego ubezpieczenia dla wszystkich, kt\u00f3rzy nie s\u0105 ubezpieczeni przez pracodawc\u00f3w.\nKoszty plan\u00f3w wahaj\u0105 si\u0119 w granicach od $375 - $950 miesi\u0119cznie dla os\u00f3b samotnych.\n- Dzi\u0119ki Ustawie o Reformie Zdrowotnej (ObamaCare) ka\u017cdy obywatel nie posiadaj\u0105cy ubezpieczenia medycznego mo\u017ce si\u0119 ubezpieczy\u0107 poprzez uczestnictwo w gie\u0142dzie ubezpieczeniowej."}