{"article_title": "USA: Senator taler p\u00e5 14. time imod Obamacare", "article_keywords": ["minutter", "om", "14", "usa", "imod", "og", "taler", "obamacare", "timer", "til", "p", "han", "af", "senator", "er"], "article_url": "https://www.dr.dk/nyheder/udland/usa-senator-taler-paa-14-time-imod-obamacare", "article_text": "Af Nikoline Vestergaard\n\nI USA g\u00f8r republikanere lige nu et sidste desperat fors\u00f8g p\u00e5 at stoppe pr\u00e6sident Obamas sundhedsreform, der tr\u00e6der delvist i kraft 1. oktober.\n\nUnder stor mediebev\u00e5genhed taler den republikanske senator Ted Cruz lige nu i Senatet p\u00e5 14. time, hvor klokken er midt om natten/tidligt om morgenen. Det har han gjort siden klokken 14:41 tirsdag lokal tid.\n\n- Det er min intention at tale om at stoppe Obamacare, indtil jeg ikke l\u00e6ngere kan st\u00e5 op. Over hele landet lider amerikanerne p\u00e5 grund af Obamacare. Obamacare virker ikke, sagde Ted Cruz i starten af sin tale for efterh\u00e5nden mange timer siden.\n\nDe l\u00e6ngste taler i USAs senat Selv om Ted Cruz' tale teknisk set ikke er en filibuster, er han godt p\u00e5 vej til at skrive sig ind i historieb\u00f8gerne. 1. Senator Strom Thurmond (1957)\n\n24 timer og 18 minutter 2. Senator D'Amato (1986) 23 timer og 30 minutter 3. Senator Wayne Morse (1953) 22 timer og 26 minutter4. Senator Robert La Follette (1908) 22 timer og 26 minutter 18 timer og 23 minutter 5. Senator William Proxmire (1981) 16 timer og 12 minutter 6. Senator Huey Long (1935)15 timer og 30 minutter 15 timer og 30 minutter 7. Senator Alfonse D'Amato (1992) 15 timer og 14 minutter8. Senator Robert Byrd (1964) 15 timer og 14 minutter 14 timer og 13 minutter 9. Senator Rand Paul 12 timer og 53 minutter Kilde: Washington Post\n\nDen f\u00f8rste times tid var Cruz alene i salen, men efterh\u00e5nden fik b\u00e5de pressen og andre republikanere \u00f8jnene op for, hvad der var ved at ske, skriver CNN.\n\nVil fjerne \u00f8konomisk grundlag\n\nHele baggrunden for maratontalen er, at Cruz st\u00f8tter et budget vedtaget af republikanerne i Repr\u00e6sentanternes Hus. Budgettet annullerer finansieringen af pr\u00e6sident Obamas sundhedsreform, der ellers er finansieret.\n\nOmkring middagstid (lokal tid) er det s\u00e5 Senatets tur til at stemme om forslaget, og her vil Senates demokrater helt sikkert stemme nej til budgetforslaget, der er designet til at undergrave Obamas sundhedslov.\n\nIkke en \u00e6gte filibuster\n\nDen demokratiske senatsformand, Harry Reid, har udtalt i forbindelse med den lange tale, at afstemningen vil blive gennemf\u00f8rt p\u00e5 trods af maratontalen - og dette er ogs\u00e5 med til, at talen ikke teknisk set er en s\u00e5kaldt filibuster, som i netordbogen Den Store Danske beskrives som 'en maratontale afholdt af et parlamentsmedlem med det form\u00e5l at s\u00e6tte den lovgivende proces i st\u00e5'.\n\nDet vil kr\u00e6ve 60 senatorer at nedstemme loven mod Obamacare, og flere republikanere har tilkendegivet, at de stemmer mod loven sammen med de 54 demokratiske senatorer.\n\nMen reglerne foreskiver ogs\u00e5, at 50 stemmer stemmer er nok, s\u00e5 snart debatten er i gang, skriver CNN.\n\nCruz benytter sig af flere forskellige kneb for at holde sin maratontale k\u00f8rende. Omkring sengetid l\u00e6ste han for eksempel godnathistorier for sine b\u00f8rn.\n\nHan bruger ogs\u00e5 tiden p\u00e5 at l\u00e6se st\u00f8ttemeddelelser fra Twitter op, og han lader sine med-republikanere stille sp\u00f8rgsm\u00e5l, s\u00e5 han kan f\u00e5 en pause.", "article_metadata": {"publisher": "DR, DR BYEN, Emil Holms Kanal 20, DK-0999 K\u00f8benhavn C, tlf.: +45 35 20 30 40", "copyright": "\u00a9 DR", "language": "da-dk", "og": {"site_name": "DR", "description": "Ted Cruz fors\u00f8ger at forhale afstemning blandt andet ved at l\u00e6se godnathistorie for sine b\u00f8rn.", "title": "USA: Senator taler p\u00e5 14. time imod Obamacare", "url": "https://www.dr.dk/nyheder/udland/usa-senator-taler-paa-14-time-imod-obamacare", "image": "//asset.dr.dk/ImageScaler/?file=%2Fimages%2Fother%2F2015%2F04%2F17%2F30abbeb9-5140-419e-a8bd-347dfe681f8f_tez_cruz.jpg&server=www.dr.dk", "type": "article"}, "name": "DR", "twitter": {"site": "@DRNyheder", "card": "summary"}, "robots": "follow, index", "site": "Nyheder", "apple-itunes-app": "app-id=398346158", "keywords": "dr1, dr2, dr3, drk, ultra, ramasjang, drtv, tv, p1, p2, p3, p4, p5, p6, mama, podcast, nyheder", "subject": "tv, live, radio, dr, on-demand", "urn": "urn:dr:drupal:node:1128311", "viewport": "width=device-width, initial-scale=1.0", "description": "Ted Cruz fors\u00f8ger at forhale afstemning blandt andet ved at l\u00e6se godnathistorie for sine b\u00f8rn."}, "_id": "\"57477af46914bd0286fdef2d\"", "article_summary": "Senator Robert Byrd (1964) 15 timer og 14 minutter 14 timer og 13 minutter 9.\nSenator Robert La Follette (1908) 22 timer og 26 minutter 18 timer og 23 minutter 5.\nSenator Huey Long (1935)15 timer og 30 minutter 15 timer og 30 minutter 7.\nUnder stor mediebev\u00e5genhed taler den republikanske senator Ted Cruz lige nu i Senatet p\u00e5 14. time, hvor klokken er midt om natten/tidligt om morgenen.\nHan bruger ogs\u00e5 tiden p\u00e5 at l\u00e6se st\u00f8ttemeddelelser fra Twitter op, og han lader sine med-republikanere stille sp\u00f8rgsm\u00e5l, s\u00e5 han kan f\u00e5 en pause."}