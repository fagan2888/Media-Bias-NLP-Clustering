{"article_title": "Republikanci neumorno ru\u0161ijo Obamacare", "article_keywords": ["veini", "ve", "zakona", "obamacare", "za", "neumorno", "zavarovanja", "ruijo", "v", "je", "sodnica", "da", "republikanci", "se"], "article_url": "http://www.delo.si/svet/globalno/republikanci-neumorno-rusijo-obamacare.html", "article_text": "New York \u2013 Republikanci\u00ad v kongresu \u017ee ve\u010d kot pet let posku\u0161ajo zru\u0161iti Obamacare, reformo zdravstvenega zavarovanja predsednika Baracka Obame. Na\u010drt je preprost, uporabljajo vse prijeme, ki se jih lahko domislijo, in upajo, da bo kateri uspe\u0161en. Ob zadnjem napadu na najrevnej\u0161e jim je posijal \u017earek upanja.\n\nDesnica je bila doslej neuspe\u0161na kljub ve\u010dini v obeh domovih senata in celo ob konservativni ve\u010dini na vrhovnem sodi\u0161\u010du. Najkonservativnej\u0161i deli republikanske stranke so \u0161e vedno ogor\u010deni zaradi predsednika vrhovnega sodi\u0161\u010da Johna Robertsa, ker pred \u0161tirimi leti ni glasoval za razgradnjo zakona o dostopni oskrbi, kot se uradno imenuje reforma, ampak jo je poimenoval davek ter ji omogo\u010dil pre\u017eivetje. Vero v sodni sistem jim je v \u010detrtek povrnila zvezna sodnica iz Washingtona Rosemary Collyer, ko je sklenila, da bi morala vlada za ve\u010d milijard dolarjev vredne olaj\u0161ave zavarovalnicam, s katerimi jih spodbuja, da ponujajo ni\u017eja zavarovanja za revne, vsako leto dobiti odobritev kongresa.\n\nOdlo\u010ditev za zdaj ne bo imela neposrednega u\u010dinka na izvajanje zakona, saj je sodnica, ki jo je imenoval prej\u0161nji predsednik George Bush mlaj\u0161i, v pri\u010dakovanju vladne prito\u017ebe zdr\u017eala njeno veljavnost. Prito\u017ebeno sodi\u0161\u010de lahko zavrne odlo\u010ditev ali celo ugotovi, da poslanska zbornica niti nima pravne podlage za to\u017ebo. Toda nova pravna bitka je pripomogla k zbiranju \u010drnih oblakov nad reformo, najve\u010djim dose\u017ekom Obamovega \u00adpredsedovanja.", "article_metadata": {"description": "Po letih nenehnih napadov na reformo je desnica dosegla za\u010dasno zmago.", "apple-itunes-app": "app-id=1085499986, affiliate-data=, app-argument=", "og": {"site_name": "www.delo.si", "description": "Po letih nenehnih napadov na reformo je desnica dosegla za\u010dasno zmago.", "title": "Republikanci neumorno ru\u0161ijo Obamacare", "url": "http://www.delo.si/svet/globalno/republikanci-neumorno-rusijo-obamacare.html", "image": "http://www.delo.si/assets/media/picture/20160516/sz5_Nedeljsko_dezurstvo__AFP_Ph.14_hires.jpeg0.jpeg?rev=1", "type": "article"}, "twitter": {"widgets": {"csp": "on"}}, "google-play-app": "app-id=si.delo.gostilne", "fb": {"admins": 100001251316083}, "keywords": "ZDA, Obamacare, republikanci, Barack Obama", "delo-apple-itunes-app": "app-id=394159127, affiliate-data=, app-argument="}, "article_summary": "New York \u2013 Republikanci\u00ad v kongresu \u017ee ve\u010d kot pet let posku\u0161ajo zru\u0161iti Obamacare, reformo zdravstvenega zavarovanja predsednika Baracka Obame.\nDesnica je bila doslej neuspe\u0161na kljub ve\u010dini v obeh domovih senata in celo ob konservativni ve\u010dini na vrhovnem sodi\u0161\u010du.\nNa\u010drt je preprost, uporabljajo vse prijeme, ki se jih lahko domislijo, in upajo, da bo kateri uspe\u0161en.\nOdlo\u010ditev za zdaj ne bo imela neposrednega u\u010dinka na izvajanje zakona, saj je sodnica, ki jo je imenoval prej\u0161nji predsednik George Bush mlaj\u0161i, v pri\u010dakovanju vladne prito\u017ebe zdr\u017eala njeno veljavnost.\nPrito\u017ebeno sodi\u0161\u010de lahko zavrne odlo\u010ditev ali celo ugotovi, da poslanska zbornica niti nima pravne podlage za to\u017ebo."}