{"article_title": "Jak vlastn\u011b funguje Obamacare?", "article_keywords": ["pi", "v", "obamacare", "zdravotn", "funguje", "pojitn", "jak", "vlastn", "kter", "je", "z", "zdravotnictv", "se"], "article_url": "http://www.kurzy.cz/zpravy/360213-jak-vlastne-funguje-obamacare/", "article_text": "Autor: Luk\u00e1\u0161 Holan, 16.12.2013\n\nZajist\u00e9 ka\u017ed\u00fd z V\u00e1s zahl\u00e9dl v novinov\u00fdch titulk\u00e1ch \u010di alespo\u0148 zaslechl pojem \u201eObamacare\u201c, ale ji\u017e m\u00e9n\u011b z n\u00e1s m\u00e1 pon\u011bt\u00ed o tom, co to vlastn\u011b je \u010di co tato reforma zdravotnictv\u00ed p\u0159inese v budoucnosti.\n\nReforma zdravotnictv\u00ed USA\n\nThe Patient Protection and Affordable Care Act (PPACA), jak zn\u00ed ofici\u00e1ln\u00ed n\u00e1zev \u010di chcete-li Obamacare, jak je tomuto programu p\u0159ezd\u00edv\u00e1no dle sou\u010dasn\u00e9ho prezidenta USA stejn\u011b jako nap\u0159\u00edklad Hillarycare v 90t\u00fdch letech, je reforma zdravotnictv\u00ed a zdravotn\u00edho syst\u00e9mu v USA, kter\u00e1 vstoup\u00ed v platnost a svou funk\u010dnost 1. ledna 2014, a jej\u00ed\u017e hlavn\u00edm c\u00edlem je poskytnut\u00ed p\u0159\u00edstupu v\u00edce ne\u017e 48 milion\u016fm nepoji\u0161t\u011bn\u00fdch Ameri\u010dan\u016f k levn\u00e9, ale z\u00e1rove\u0148 kvalitn\u00ed zdravotn\u00ed p\u00e9\u010di, zdravotn\u00edmu poji\u0161t\u011bn\u00ed a takt\u00e9\u017e sn\u00ed\u017een\u00ed r\u016fstu v\u00fddaj\u016f na zdravotn\u00ed p\u00e9\u010di v USA. Na Obamacare lze ostatn\u011b i vyd\u011blat, v\u00edce zde: http://stox.cz/zpravodajstvi/clanky/globalni/co-je-obamacare-a-ktere-akcie-z-ni-budou-profitovat\n\nHistorie Obamacare\n\nKoncept, z n\u011bj\u017e Obamacare \u010derp\u00e1 a vych\u00e1z\u00ed, sah\u00e1 zp\u011btn\u011b a\u017e do roku 1989, kdy byla navr\u017eena Konzervativn\u00ed stranou takzvan\u00e1 \u201eHeritage Foundation\u201c, kter\u00e1 m\u011bla b\u00fdt alternativou k syst\u00e9mu \u201ejednoho pl\u00e1tce\u201c zdravotn\u00ed p\u00e9\u010de. Od t\u00e9 doby byla reforma zdravotnictv\u00ed navr\u017eena a upravov\u00e1na ob\u011bma vl\u00e1dnouc\u00edmi stranami \u2013 tedy Republik\u00e1ny i Konzervativci, av\u0161ak spu\u0161t\u011bna byla pouze ve st\u00e1t\u011b Massachusetts guvern\u00e9rem Romneyem.\n\nPo zvolen\u00ed prezidentem, se Barack Obama sna\u017eil protla\u010dit reformu zdravotnictv\u00ed, kter\u00e1 po\u010dala n\u00e1vrhem \u201ethe Affordable Health Care for America Act\u201c, kter\u00fd byl n\u00e1sledov\u00e1n \u201ethe Patient Protection Act\u201c, jen\u017e vy\u00fastil ve fin\u00e1ln\u00ed verzi nazvanou \u201ethe Patient Protection and Affordable Care Act\u201c, kter\u00e1 byla podeps\u00e1na prezidentem jako z\u00e1kon 23. b\u0159ezna 2010. Po podeps\u00e1n\u00ed tohoto z\u00e1konu prezident Obama pronesl, \u017ee se jedn\u00e1 o z\u00e1kon, za kter\u00fd \u201epochodovaly, bojovaly a hladov\u011bly generace Ameri\u010dan\u016f\u201c. Z\u00e1kon byl potvrzen Nejvy\u0161\u0161\u00edm soudem 28. \u010dervna 2012 a jak ji\u017e bylo \u0159e\u010deno v \u00favodu, jeho hlavn\u00ed \u010d\u00e1sti vstoup\u00ed v platnost 1. ledna 2014.\n\nCo tedy Obamacare p\u0159inese za zm\u011bny?\n\nObamacare upravuje zdravotn\u00ed poji\u0161t\u011bn\u00ed a cenov\u011b dostupnou zdravotn\u00ed p\u00e9\u010di, obsahuje p\u0159es 1000 stran reforem a p\u0159in\u00e1\u0161\u00ed spoustu v\u00fdhod, pr\u00e1v a ochrany p\u0159i vyjedn\u00e1v\u00e1n\u00ed ob\u010dan\u016f s poji\u0161\u0165ovac\u00edmi spole\u010dnostmi. P\u0159ed vstoupen\u00edm tohoto z\u00e1kona v platnost mohlo b\u00fdt ob\u010danovi odep\u0159eno pln\u011bn\u00ed n\u00e1hrad od poji\u0161\u0165ovny nap\u0159\u00edklad z d\u016fvodu z\u00e1va\u017en\u00e9 nemoci v minulosti, \u00fa\u010dtov\u00e1no v\u00edce, pokud byla klientem \u017eena \u010di propu\u0161t\u011bn\u00ed v pr\u016fb\u011bhu l\u00e9\u010dby z d\u016fvodu uveden\u00ed chybn\u00fdch \u00fadaj\u016f ve formul\u00e1\u0159\u00edch a ob\u010dan m\u011bl t\u00e9m\u011b\u0159 nulovou \u0161anci se proti t\u011bmto rozhodnut\u00edm poji\u0161\u0165oven odvolat.\n\nV USA je v\u00edce ne\u017e 48 milion\u016f ob\u010dan\u016f, kte\u0159\u00ed si nemohou dovolit z\u00edskat zdravotn\u00ed poji\u0161t\u011bn\u00ed a pr\u00e1v\u011b jedn\u00edm z hlavn\u00edch p\u0159\u00ednos\u016f Obamacare je ten, \u017ee bude t\u011bmto lidem poskytnuta pomoc se z\u00edsk\u00e1n\u00edm zdravotn\u00edho poji\u0161t\u011bn\u00ed. Ka\u017ed\u00fd ob\u010dan bude povinen vstoupit do tohoto syst\u00e9mu nejpozd\u011bji 1. ledna 2014 \u010di platit takzvan\u00fd \u201eOdpov\u011bdnostn\u00ed poplatek\u201c, pokud se jedinec rozhodne pro soukrom\u00e9 poji\u0161t\u011bn\u00ed.\n\nDruh\u00e1 strana mince \u2013 n\u00e1klady Obamacare\n\nJak\u00e9 jsou n\u00e1klady na Obamacare? Obamova reforma zdravotnictv\u00ed m\u00e1 masivn\u00ed dopad na n\u00e1klady na zdravotn\u00ed p\u00e9\u010di. \u010cist\u00e9 n\u00e1klady se odhaduj\u00ed na 1,36 \u2013 2,6 trilionu americk\u00fdch dolar\u016f do roku 2023. A\u010dkoliv se zd\u00e1 tato \u010d\u00e1stka enormn\u00ed, tak je t\u0159eba vz\u00edt v \u00favahu, \u017ee z\u00e1kon doopravdy sni\u017euje r\u016fst n\u00e1klad\u016f na zdravotn\u00ed p\u00e9\u010di o n\u011bkolik des\u00edtek miliard dolar\u016f ro\u010dn\u011b, co\u017e je jedn\u00edm z hlavn\u00edch c\u00edl\u016f tohoto programu. Takt\u00e9\u017e sni\u017euje n\u00e1klady ob\u010dan\u016f na zdravotn\u00ed p\u00e9\u010di, zaji\u0161\u0165uje des\u00edtky milion\u016f ro\u010dn\u011b a p\u0159edpokl\u00e1d\u00e1 se, \u017ee dojde ke sn\u00ed\u017een\u00ed st\u00e1tn\u00edho deficitu, kter\u00fd americk\u00e9 zdravotnictv\u00ed zna\u010dn\u011b zat\u011b\u017euje.\n\nP\u0159edpov\u011bdi mluv\u00ed o tom, \u017ee by Obamacare m\u011bl sn\u00ed\u017eit schodek st\u00e1tn\u00edho rozpo\u010dtu zhruba o 200 bilionu dolar\u016f v pr\u016fb\u011bhu 10 let a dokonce p\u0159es 1 trilion dolar\u016f v n\u00e1sleduj\u00edc\u00edch dvou dek\u00e1d\u00e1ch.\n\nObamacare tedy jako posun vp\u0159ed?\n\nV\u00fdhody a nev\u00fdhody Obamacare zrcadl\u00ed komplexn\u00ed povahu nov\u00e9ho z\u00e1kona. Obamacare p\u0159in\u00e1\u0161\u00ed spoustu v\u00fdhod zejm\u00e9na pro rodiny \u010di podnikatele s n\u00edzk\u00fdm \u010di st\u0159edn\u00edm p\u0159\u00edjmem. Na druhou stranu sebou nese spoustu p\u0159ek\u00e1\u017eek pro jedince s vysok\u00fdmi p\u0159\u00edjmy, velk\u00e9 firmy, kter\u00e9 nemaj\u00ed poji\u0161t\u011bn\u00e9 sv\u00e9 zam\u011bstnance a takt\u00e9\u017e pro ur\u010dit\u00e1 odv\u011btv\u00ed zdravotnictv\u00ed.\n\nA co si mysl\u00edte vy? P\u0159evy\u0161uj\u00ed v\u00fdhody \u010di nev\u00fdhody tohoto z\u00e1konu? Je z\u0159ejm\u00e9, \u017ee pr\u016fm\u011brn\u00fd Ameri\u010dan toho m\u016f\u017ee z\u00edskat mnoho, zat\u00edmco velk\u00e9 firmy a bohat\u00ed jedinci mohou zaznamenat nep\u0159\u00edzniv\u00e9 finan\u010dn\u00ed dopady. A\u010dkoliv n\u011bkter\u00e9 skupiny budou t\u011b\u017eit z tohoto z\u00e1kona v\u00edce ne\u017e ostatn\u00ed, tak si je t\u0159eba uv\u011bdomit, \u017ee v\u0161ichni Ameri\u010dan\u00e9 budou \u010derpat z pr\u00e1v a ochran, v\u010detn\u011b zaji\u0161t\u011bn\u00ed a kryt\u00ed st\u00e1vaj\u00edc\u00edch podm\u00ednek. Cena poji\u0161t\u011bn\u00ed m\u016f\u017ee j\u00edt \u010di nemus\u00ed nahoru, ale je zaru\u010deno, \u017ee kvalita poji\u0161t\u011bn\u00ed vzroste.", "article_metadata": {"description": "Jak vlastn\u011b funguje Obamacare?. Autor: Luk\u00e1\u0161 Holan, 16.12.2013 Zajist\u00e9 ka\u017ed\u00fd z V\u00e1s zahl\u00e9dl v novinov\u00fdch titulk\u00e1ch \u010di alespo\u0148 zaslechl pojem \u201eObamacare\u201c, ale ji\u017e m\u00e9n\u011b z n\u00e1s m\u00e1 pon\u011bt\u00ed o tom, co to vlastn\u011b je \u010di co tato reforma zdravotnictv\u00ed p\u0159inese v budoucnosti.", "viewport": "width=990"}, "article_summary": "Obamacare upravuje zdravotn\u00ed poji\u0161t\u011bn\u00ed a cenov\u011b dostupnou zdravotn\u00ed p\u00e9\u010di, obsahuje p\u0159es 1000 stran reforem a p\u0159in\u00e1\u0161\u00ed spoustu v\u00fdhod, pr\u00e1v a ochrany p\u0159i vyjedn\u00e1v\u00e1n\u00ed ob\u010dan\u016f s poji\u0161\u0165ovac\u00edmi spole\u010dnostmi.\nZ\u00e1kon byl potvrzen Nejvy\u0161\u0161\u00edm soudem 28. \u010dervna 2012 a jak ji\u017e bylo \u0159e\u010deno v \u00favodu, jeho hlavn\u00ed \u010d\u00e1sti vstoup\u00ed v platnost 1. ledna 2014.\nObamova reforma zdravotnictv\u00ed m\u00e1 masivn\u00ed dopad na n\u00e1klady na zdravotn\u00ed p\u00e9\u010di.\nAutor: Luk\u00e1\u0161 Holan, 16.12.2013Zajist\u00e9 ka\u017ed\u00fd z V\u00e1s zahl\u00e9dl v novinov\u00fdch titulk\u00e1ch \u010di alespo\u0148 zaslechl pojem \u201eObamacare\u201c, ale ji\u017e m\u00e9n\u011b z n\u00e1s m\u00e1 pon\u011bt\u00ed o tom, co to vlastn\u011b je \u010di co tato reforma zdravotnictv\u00ed p\u0159inese v budoucnosti.\nV USA je v\u00edce ne\u017e 48 milion\u016f ob\u010dan\u016f, kte\u0159\u00ed si nemohou dovolit z\u00edskat zdravotn\u00ed poji\u0161t\u011bn\u00ed a pr\u00e1v\u011b jedn\u00edm z hlavn\u00edch p\u0159\u00ednos\u016f Obamacare je ten, \u017ee bude t\u011bmto lidem poskytnuta pomoc se z\u00edsk\u00e1n\u00edm zdravotn\u00edho poji\u0161t\u011bn\u00ed."}