{"article_title": "Ameryka rozczarowana Obam\u0105. Sta\u0142 si\u0119 dla niej nowym Georgem W. Bushem", "article_keywords": ["dla", "georgem", "ma", "sta", "jest", "obamy", "amerykanw", "niej", "z", "obam", "usa", "nie", "si", "w", "nowym", "proc", "bushem", "rozczarowana"], "article_url": "http://natemat.pl/126107,ameryka-rozczarowana-obama-sa-zli-za-obamacare-i-bezradnosc-prezydenta-w-polityce-gospodarczej-i-zagranicznej", "article_text": "Kiedy wprowadza\u0142 si\u0119 do Bia\u0142ego Domu, poparcie dla niego wynosi\u0142o 70 proc. Dzi\u015b to zaledwie 40 proc. \u2022 Fot. Shutterstock.com\n\nMarek Wa\u0142kuski, korespondent Polskiego radia w USA [i]Wi\u0119kszo\u015b\u0107 Amerykan\u00f3w jest rozczarowana Obam\u0105. W tej chwili ma tak niskie notowania, jak George W. Bush w podobnym okresie prezydentury, popiera go tylko ok. 40 proc. spo\u0142ecze\u0144stwa. Rozczarowanie Obam\u0105 ma wiele przyczyn. Republikanie s\u0105 na niego nadal w\u015bciekli za reform\u0119 ubezpiecze\u0144 zdrowotnych, a przede wszystkim za wprowadzenie obowi\u0105zku wykupienia ubezpieczenia. Wielu Amerykan\u00f3w traktuje to jako zamach na jedn\u0105 z podstawowych ameryka\u0144skich warto\u015bci, czyli wolno\u015b\u0107. Ich zdaniem decyzja o wykupieniu \u2013 b\u0105d\u017a nie \u2013 ubezpieczenia po winna nale\u017ce\u0107 do obywatela, a nie pa\u0144stwa.[/i]\n\nMarek Wa\u0142kuski Do\u015b\u0107 powszechne jest te\u017c w USA poczucie, \u017ce Obama jest za ma\u0142o charyzmatyczny. Obecny prezydent potrafi porwa\u0107 wyborc\u00f3w podczas kampanii , ale ju\u017c jako szef rz\u0105du nie zabiega wystarczaj\u0105co o poparcie Amerykan\u00f3w dla swoich dzia\u0142a\u0144.Nie da si\u0119 te\u017c ukry\u0107, \u017ce wielu obietnic wyborczych czy reform. Obamie nie uda\u0142o si\u0119 zrealizowa\u0107 ale to akurat wynika w duzym stopniu ze stosowanej przez Republikan\u00f3w obstrukcji dzia\u0142a\u0144 prezydenta, szczeg\u00f3lnie od momentu gdy przej\u0119li kontrol\u0119 nad Izb\u0105 Reprezentant\u00f3w.\n\nDr Jacek Zale\u015bny Rozczarowanie Barakiem Obam\u0105 i jego niskie notowania wynikaj\u0105 z tego, \u017ce Amerykanie dostrzegli, jak wielki jest rozd\u017awi\u0119k mi\u0119dzy nadziej\u0105, jak\u0105 wzbudza\u0142 na pocz\u0105tku swoimi obietnicami zmiany, odnowy stosunk\u00f3w spo\u0142ecznych i gospodarczych, a rzeczywisto\u015bci\u0105, jaka wy\u0142ania si\u0119 wsutek jego dzia\u0142ania. W swoich przem\u00f3wieniach i obietnicach by\u0142 wiarygodny, ludzie mu wierzyli. Uwierzyli wi\u0119c, \u017ce Ameryka mo\u017ce by\u0107 krajem dobrobytu, o sta\u0142ym wzro\u015bcie gospodarczym, sprawiedliwej redystrybucji d\u00f3br spo\u0142ecznych, wysokiej kulturze politycznej, jednak kolejne lata prezydentury Obamy pokaza\u0142y, \u017ce te obietnice nie zosta\u0142y spe\u0142nione.\n\nKiedy wprowadza\u0142 si\u0119 do Bia\u0142ego Domu, poparcie dla niego wyra\u017ca\u0142o 70 proc. Amerykan\u00f3w. Dzi\u015b poparcie dla prezydenta oscyluje w okolicach 40 proc., czyli wynosi mniej wi\u0119cej tyle samo, ile wynosi\u0142o poparcie dla znienawidzonego George'a W. Busha w tym samym momencie kadencji. Amerykanie krytykuj\u0105 prezydenta za polityk\u0119 gospodarcz\u0105 i zagraniczn\u0105, ale najbardziej w\u015bciekli s\u0105 za Obamacare.Charyzma Baracka Obamy, kt\u00f3r\u0105 dwukrotnie zr\u0119cznie wykorzysta\u0142 w wyborach prezydenckich, nie przek\u0142ada si\u0119 na skuteczno\u015b\u0107 polityczn\u0105. To, jak bardzo Amerykanie s\u0105 rozczarowani prezydentem, kt\u00f3ry tyle obiecywa\u0142 sloganem \u201eYes we can\u201d, pokaza\u0142y wybory do Kongresu \u2013 sromotna pora\u017cka Demokrat\u00f3w to efekt zawiedzionych przez Obam\u0119 nadziei Amerykan\u00f3w.Obamacare \u2013 program obowi\u0105zkowych ubezpiecze\u0144 zdrowotnych - to sztandarowy argument przeciwnik\u00f3w i krytyk\u00f3w urz\u0119duj\u0105cego prezydenta, czyli \u2013 je\u015bli wierzy\u0107 sonda\u017com \u2013 ponad 50. proc. Amerykan\u00f3w. Po reformie polisy mia\u0142y by\u0107 ta\u0144sze, sta\u0142o si\u0119 jednak zupe\u0142nie na odwr\u00f3t. Ustawa jest bardzo skomplikowana, co powoduje dodatkowe zamieszanie.Jak jednak wyja\u015bnia Marek Wa\u0142kuski, kt\u00f3ry od 13 lat jest korespondentem Polskiego Radia w USA , Amerykan\u00f3w najbardziej zabola\u0142 zamach na ich wolno\u015b\u0107.Jak t\u0142umaczy, liberalna cz\u0119\u015b\u0107 Ameryki jest z kolei rozczarowana, bo Obama nie wprowadzi\u0142 tych liberalnych reform, kt\u00f3re zapowiada\u0142, a na kt\u00f3re Demokraci liczyli \u2013 nadal wi\u0119c to prywatne firmy kontroluj\u0105 ten rynek i osi\u0105gaj\u0105 jeszcze wi\u0119ksze zyski ni\u017c w przesz\u0142o\u015bci. Demokraci zarzucaj\u0105 mu tak\u017ce, \u017ce nie zrobi\u0142 wystarczaj\u0105co du\u017co w kwestii ochrony \u015brodowiska i zmian klimatycznych.Z tak\u0105 ocen\u0105 zgadza si\u0119 politolog dr Jacek Zale\u015bny. \u2013 Jedn\u0105 z jego najwi\u0119kszych pora\u017cek jest Obamacare, reforma, kt\u00f3ra okaza\u0142a si\u0119 wielk\u0105 klap\u0105 finansow\u0105 i de facto zaw\u0119\u017ceniem dost\u0119pu do opieki medycznej ze wzgl\u0119du na wzrost jej koszt\u00f3w. Dziesi\u0105tki miliard\u00f3w dolar\u00f3w, kt\u00f3re zosta\u0142y wydane na t\u0119 reform\u0119, ma negatywne prze\u0142o\u017cenie na finanse publiczne i \u017cycie ameryka\u0144skich rodzin. M\u00f3wi\u0105c kr\u00f3tko \u2013 to blama\u017c \u2013 m\u00f3wi politolog w rozmowie z naTemat.Nie lepiej jest z polityk\u0105 zagraniczn\u0105, kt\u00f3r\u0105 pozytywnie ocenia 36 proc. Amerykan\u00f3w. I trudno si\u0119 dziwi\u0107 \u2013 bezradno\u015b\u0107 USA wobec sytuacji na Ukrainie i polityka \u201ek\u0142ucia s\u0142onia szpilk\u0105\u201d, jak publicystka \u201eThe Washington Post\u201d nazwa\u0142a sankcje USA na\u0142o\u017cone na Rosj\u0119, oraz zbyt wolna reakcja na dzia\u0142ania terroryst\u00f3w z Pa\u0144stwa Islamskiego pokazuj\u0105, \u017ce wiarygodno\u015b\u0107 i duma Ameryki jest zagro\u017cona.\u2013 Casus Ukrainy pokaza\u0142, \u017ce Obama jest bezsilny, je\u015bli chodzi o gwarancje bezpiecze\u0144stwa, a to z kolei zagrozi\u0142o wiarygodno\u015bci Ameryki i Amerykan\u00f3w. Barack Obama nie sprawdza si\u0119 jako przyw\u00f3dca pa\u0144stwa, kt\u00f3re jeszcze nie tak dawno by\u0142o niekwestionowanym mocarstwem. Sk\u0142adane przez niego zapewnienia trac\u0105 na znaczeniu, jako nie maj\u0105ce potwierdzenia w stanie faktycznym. W tym aspekcie nie ma mo\u017cliwo\u015bci, \u017ceby rz\u0105d ira\u0144ski przyj\u0105\u0142 oferowane przez USA gwarancje bezpiecze\u0144stwa, bo 20 lat wcze\u015bniej zrobi\u0142a to Ukraina i teraz jest bezsilna \u2013 m\u00f3wi dr Zale\u015bny.Polityk\u0119 gospodarcz\u0105 Obamy pozytywnie ocenia zaledwie 35 proc. Amerykan\u00f3w i jest to wyrazem zawiedzionych nadziei tych wyborc\u00f3w, kt\u00f3rzy w 2008 i 2012 roku uwierzyli Obamie, \u017ce \u201emog\u0105\u201d. \u2013 Jest jeszcze jeden wa\u017cny pow\u00f3d niezadowolenia z Obamy. Ot\u00f3\u017c mimo tego, \u017ce gospodarka ma si\u0119 nie najgorzej, pensje stan\u0119\u0142y w miejscu kilka lat temu. To si\u0119 Amerykanom nie podoba i odbija si\u0119 na notowaniach Obamy \u2013 wyja\u015bnia Marek Wa\u0142kuski.Do kryzysu wywo\u0142anego wirusem ebola, wzrostem pot\u0119gi ISIS, uleg\u0142o\u015bci\u0105 USA wobec Rosji \u2013 bo tak odczytywana jest polityka Waszyngtonu wobec Mokswy \u2013 oraz du\u017cym bezrobociem, dosz\u0142y w ostatnim czasie masowe demonstracje na ameryka\u0144skich ulicach zwi\u0105zane z bezkarno\u015bci\u0105 policji po zab\u00f3jstwach czarnosk\u00f3rych obywateli. Pierwszy czarny prezydent USA nawet nie pojawi\u0142 si\u0119 w Ferguson, mie\u015bcie, gdzie w sierpniu tego roku bia\u0142y policjant zastrzeli\u0142 czarnego nastolatka , po czym zosta\u0142 przez \u0142aw\u0119 przysi\u0119g\u0142ych (sze\u015bciu bia\u0142ych i trzech czarnych) oczyszczony z zarzut\u00f3w. Tego czarni Amerykanie Obamie nie wybacz\u0105.\u2013 Protesty pokazuj\u0105 trwa\u0142o\u015b\u0107 i g\u0142\u0119boko\u015b\u0107 podzia\u0142\u00f3w spo\u0142ecznych, co tak\u017ce ma prze\u0142o\u017cenie na postrzeganie Baracka Obamy. Wyra\u017anie wida\u0107, \u017ce r\u00f3wnie\u017c jemu nie uda\u0142o si\u0119 tych row\u00f3w dziel\u0105cych du\u017ce grupy spo\u0142eczne zasypa\u0107. Oczywi\u015bcie dobrze by wygl\u0105da\u0142o, gdyby pojawi\u0142 si\u0119 w Ferguson, jednak realnego wp\u0142ywu na wydarzenia by to nie mia\u0142o \u2013 m\u00f3wi dr Zale\u015bny.Z bada\u0144 Instytutu Gallupa wynika, \u017ce historycznie Amerykanie najgorzej oceniaj\u0105 drug\u0105 kadencj\u0119 Richarda Nixona \u2013 cieszy\u0142 si\u0119 poparciem zaledwie 34,4 proc. spo\u0142ecze\u0144stwa. Nisko oceniono tak\u017ce drugie kadencje Harry'ego Trumana oraz George'a W. Busha \u2013 obaj uzyskali wynik 36,5 proc. Barack Obama ma szans\u0119 w tym niechlubnym rankingu nie tylko stan\u0105\u0107 na podium, ale nawet \"wyprzedzi\u0107\" swoich poprzednik\u00f3w.", "article_metadata": {"og": {"site_name": "naTemat.pl", "description": "Kiedy wprowadza\u0142 si\u0119 do Bia\u0142ego Domu, poparcie dla niego wyra\u017ca\u0142o 70 proc. Amerykan\u00f3w. Dzi\u015b poparcie dla prezydenta oscyluje w okolicach 40 proc., czyli wynosi mniej wi\u0119cej tyle samo, ile wynosi\u0142o poparcie dla znienawidzonego George'a W. Busha w tym samym momencie kadencji. Amerykanie krytykuj\u0105 prezydenta za polityk\u0119 gospodarcz\u0105 i zagraniczn\u0105, ale najbardziej w\u015bciekli s\u0105 za Obamacare.", "title": "Ameryka rozczarowana Obam\u0105. Sta\u0142 si\u0119 dla niej nowym Georgem W. Bushem", "url": "http://natemat.pl/126107,ameryka-rozczarowana-obama-sa-zli-za-obamacare-i-bezradnosc-prezydenta-w-polityce-gospodarczej-i-zagranicznej", "image": "http://m.natemat.pl/29e5d823097370d9ea1184db98f432c0,640,0,0,0.jpg", "type": "article"}, "fb": {"page_id": 370535546308040, "app_id": 192967107477262, "pages": 370535546308040}, "viewport": "width=device-width, initial-scale=1.0"}, "_id": "\"57477af36914bd0286fd280d\"", "article_summary": "Shutterstock.comMarek Wa\u0142kuski, korespondent Polskiego radia w USA [i]Wi\u0119kszo\u015b\u0107 Amerykan\u00f3w jest rozczarowana Obam\u0105.\nOt\u00f3\u017c mimo tego, \u017ce gospodarka ma si\u0119 nie najgorzej, pensje stan\u0119\u0142y w miejscu kilka lat temu.\n[/i]Marek Wa\u0142kuski Do\u015b\u0107 powszechne jest te\u017c w USA poczucie, \u017ce Obama jest za ma\u0142o charyzmatyczny.\nW tej chwili ma tak niskie notowania, jak George W. Bush w podobnym okresie prezydentury, popiera go tylko ok. 40 proc.\nM\u00f3wi\u0105c kr\u00f3tko \u2013 to blama\u017c \u2013 m\u00f3wi politolog w rozmowie z naTemat.Nie lepiej jest z polityk\u0105 zagraniczn\u0105, kt\u00f3r\u0105 pozytywnie ocenia 36 proc."}