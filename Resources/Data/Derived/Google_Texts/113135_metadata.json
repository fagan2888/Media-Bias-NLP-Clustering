{"article_title": "accordi con le assicurazioni per l\u2019app Salute", "article_keywords": ["accordi", "le", "che", "la", "lapp", "di", "non", "assicurazioni", "societ", "del", "il", "ha", "salute", "apple"], "article_url": "http://www.ipaddisti.it/apple-iwatch-accordi-con-le-assicurazioni-per-lapp-salute.html", "article_text": "\n\nSembra che il progetto dell\u2019iWatch sia pi\u00f9 ambizioso del previsto, visto che adesso \u00e8 saltata fuori la notizia che Apple avrebbe intenzione di stringere accordi con le varie compagnie assicurative di tutto il mondo in merito all\u2019uso dello smart watch con l\u2019app Salute presente in iOS 8.\n\nProprio ieri vi avevamo svelato che l\u2019uscita del tanto atteso iWatch potrebbe avvenire nel 2015, a causa di alcuni problemi di produzione riscontrati dai partner asiatici di Cupertino, ma con la notizia di oggi, ci siamo fatti un\u2019altra idea a riguardo: l\u2019iWatch non sar\u00e0 un semplice smart watch e, anche se il device \u00e8 virtualmente pronto, Apple deve ancora stringere diversi accordi con le compagnie assicurative.\n\nApple, si sa, non lancia mai un prodotto riuscito per met\u00e0, e preferisce attendere qualche mese piuttosto che far arrivare sul mercato un dispositivo che non rappresenta la visione originale del progetto. Non \u00e8 la prima volta che vi sveliamo che l\u2019iWatch potrebbe avere delle sovvenzioni con le assicurazioni, e adesso il sito web Bloomberg ha svelato che qualcosa effettivamente bolle in pentola:\n\n\u201cCon l\u2019Affordable Care Act, la nuova legge nazionale in materia di sanit\u00e0, le societ\u00e0 possono risparmiare oltre il 70% dei premi annuali delle polizze assicurative per premiare i comportamenti salutistici.\n\nLe societ\u00e0 di tecnologia hanno preso nota, e Apple ha sviluppato un nuovo software di tracciamento della salute chiamato HealthKit che sar\u00e0 rilasciato quest\u2019anno assieme ad un nuovo dispositivo indossabile; Apple ha discusso con UnitedHealth, il pi\u00f9 grande assicuratore statunitense, e Humana, riguardo le sue iniziative. Le societ\u00e0 non forniscono ovviamente dettagli riguardo le discussioni, e Apple ha rifiutato di rilasciare dichiarazioni.\u201d\n\nL\u2019idea \u00e8 davvero molto interessante, e l\u2019intero progetto dell\u2019iWatch potrebbe rappresentare una vera e propria rivoluzione nel mondo del fitness e della salute personale.\n\n[Via]", "article_metadata": {"framework": "Alkivia Framework 0.8", "news_keywords": "accordi, app, apple, assicurazioni, ios 8, iwatch, salute", "description": "Sembra che il progetto dell'iWatch sia pi\u00f9 ambizioso del previsto, visto che adesso \u00e8 saltata fuori la notizia che Apple avrebbe intenzione di stringere", "generator": "WordPress 4.4.1", "google-site-verification": "2eTvGAiLM0gwrv3GIB0tjIHlTNTtERNTmiYq5hvZARE"}, "_id": "\"57477af46914bd0286fd8fcf\"", "article_summary": "Le societ\u00e0 non forniscono ovviamente dettagli riguardo le discussioni, e Apple ha rifiutato di rilasciare dichiarazioni.\u201dL\u2019idea \u00e8 davvero molto interessante, e l\u2019intero progetto dell\u2019iWatch potrebbe rappresentare una vera e propria rivoluzione nel mondo del fitness e della salute personale.\nSembra che il progetto dell\u2019iWatch sia pi\u00f9 ambizioso del previsto, visto che adesso \u00e8 saltata fuori la notizia che Apple avrebbe intenzione di stringere accordi con le varie compagnie assicurative di tutto il mondo in merito all\u2019uso dello smart watch con l\u2019app Salute presente in iOS 8.\nLe societ\u00e0 di tecnologia hanno preso nota, e Apple ha sviluppato un nuovo software di tracciamento della salute chiamato HealthKit che sar\u00e0 rilasciato quest\u2019anno assieme ad un nuovo dispositivo indossabile; Apple ha discusso con UnitedHealth, il pi\u00f9 grande assicuratore statunitense, e Humana, riguardo le sue iniziative.\nApple, si sa, non lancia mai un prodotto riuscito per met\u00e0, e preferisce attendere qualche mese piuttosto che far arrivare sul mercato un dispositivo che non rappresenta la visione originale del progetto.\nNon \u00e8 la prima volta che vi sveliamo che l\u2019iWatch potrebbe avere delle sovvenzioni con le assicurazioni, e adesso il sito web Bloomberg ha svelato che qualcosa effettivamente bolle in pentola:\u201cCon l\u2019Affordable Care Act, la nuova legge nazionale in materia di sanit\u00e0, le societ\u00e0 possono risparmiare oltre il 70% dei premi annuali delle polizze assicurative per premiare i comportamenti salutistici."}