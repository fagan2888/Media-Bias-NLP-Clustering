Oficjalnie jeszcze do 15 lutego mamy czas na zapisywanie się do ubezpieczenia zdrowotnego ustanowionego przez Affordable Care Act. Ostatni dzwonek na Obamacare

Co trzeba zrobić żeby przystąpić do Obamacare?



- Należy się zarejestrować i złożyć aplikację na stronie internetowej www.nystateofhealth.ny.gov. Wypełnienie aplikacji zajmuje 1-2 godziny. Dla tych którzy jeszcze tego nie zrobili, ostateczny termin złożenia aplikacji mija 15 lutego bieżącego roku. Termin ten zapewnia uzyskanie ubezpieczenia medycznego począwszy od 1 marca 2015 roku. Należy pamiętać, że jest to ostateczny termin uzyskania ubezpieczenia na rok 2015. Następna możliwość pojawi się dopiero pod koniec 2015 roku (ubezpieczenie na rok 2016).



Jak dokonać wyboru najlepszego pakietu ubezpieczenia medycznego?



- Wybór planu zdrowotnego może być skomplikowany. Żeby zrozumieć i porównać różne plany i wybrać jeden, który jest odpowiedni dla danej osoby ważnych jest kilka rzeczy:



Kategoria Planu. Na Giełdzie istnieje 5 kategorii planów ubezpieczeń; Brązowa, Srebrna, Złota, Platynowa i Katastroficzna. Kategoria planu, który dana osoba wybierze określa podział kosztów opieki miedzy miesięcznymi składkami, które są stałe i płaci się je bez względu na to, czy korzysta się z usług medycznych czy nie oraz kosztami własnymi tzw. Out-of Pocket.



Koszty z Własne (Out-of Pocket) - to bardzo ważne, aby wiedzieć, ile należy zapłacić z własnej kieszeni za usługi w momencie, kiedy potrzebujemy opieki medycznej. Są to koszty dodatkowe do miesięcznych składek, które mogą być niższe albo wyższe w zależności, jaką kategorię wybierzemy. Generalnie przy Brązowej Kategorii koszty z kieszeni są wyższe niż przy wersji Platynowej. Ale też miesięczne składki za Brązowy plan są niższe niż za plan Platynowy.



Następną ważną rzeczą przy wyborze ubezpieczenia medycznego jest sieć lekarzy i ośrodków medycznych, które partycypują w danym planie. Poszczególne plany zawierają różne typy i zapewniają różne poziomy zakresu opieki medycznej, wewnątrz i poza siecią planu lekarzy, szpitali, aptek i innych dostawców usług medycznych.





Ile kosztuje przeciętne ubezpieczenie medyczne?



- Dzięki Ustawie o Reformie Zdrowotnej (ObamaCare) każdy obywatel nie posiadający ubezpieczenia medycznego może się ubezpieczyć poprzez uczestnictwo w giełdzie ubezpieczeniowej. Koszt ubezpieczenia uzależniony jest od dochodów danej osoby i liczby członków rodziny. Koszty planów wahają się w granicach od $375 - $950 miesięcznie dla osób samotnych. Jakkolwiek w zależności od zarobków, w przypadku osoby samotnej, mogą być zmniejszone do $150 - $375 dolarów miesięcznie. Proszę pamiętać, że każdy znajduje się w innej sytuacji finansowej i rodzinnej. Trudno jest dokładnie określić ile dana osoba powinna zapłacić bez dokładnego stwierdzenie zarobków. Jedno jest pewne: Ustawa o Reformie Zdrowotnej ma na celu umożliwienie niedrogiego powszechnego ubezpieczenia dla wszystkich, którzy nie są ubezpieczeni przez pracodawców.



Dodatkowe pytania można kierować emailem na businessmart12@yahoo.com, lub osobiście w biurze przy 66-10 Grand Ave Maspeth, NY 11378, (347) 848-0088.