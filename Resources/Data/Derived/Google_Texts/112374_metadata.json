{"article_title": "Obamacare inger hopp hos heml\u00f6sa", "article_keywords": ["som", "och", "fr", "han", "med", "det", "hopp", "obamacare", "inger", "p", "att", "r", "hos", "homeless", "hemlsa"], "article_url": "http://www.svd.se/obamacare-inger-hopp-hos-hemlosa", "article_text": "Barrack Obama. Foto: EVAN VUCCI\n\nNEW YORK\n\nDet ser ut som vilket tr\u00e5kigt konferensrum som helst. Gula v\u00e4ggar, lysr\u00f6r i taket, storbildssk\u00e4rm p\u00e5 v\u00e4ggen, h\u00f6gtalartelefon p\u00e5 l\u00e5ngbordet. Kontoret l\u00e4ngs 33:e gatan p\u00e5 Manhattan ligger ett stenkast fr\u00e5n Empire State Building och n\u00e5gra kvarter fr\u00e5n storfinansens Rockefeller Center.\n\nMen den h\u00e4r konferensen handlar inte om Wall Street, aktier eller storbanker. H\u00e4r h\u00e5ller Care for the Homeless styrelsem\u00f6te. V\u00e4lg\u00f6renhetsorganisationen bildades 1984 och erbjuder v\u00e5rd och l\u00e4kemedel till New Yorks heml\u00f6sa. Enligt en annan organisation, Coalition for the Homeless, hyser stans olika h\u00e4rb\u00e4rgen \u00f6ver 50000 m\u00e4nniskor.\n\nBland dem \u00e4r brist p\u00e5 sjukv\u00e5rd ett stort problem, och det \u00e4r sv\u00e5rt att n\u00e5 ut med information om de tj\u00e4nster som Care for the Homeless erbjuder. Inte minst till unga.\n\nAnnons X\n\n\u2013 Dessa unga m\u00e4nniskor, de blir h\u00f6ga p\u00e5 kokain, meth, acid, vad som helst som de f\u00e5r tag p\u00e5. Inte bryr sig de om sjukv\u00e5rd, s\u00e4ger David Broxton, 76 \u00e5r, till SvD.\n\n\u00c4nda upp i 50-\u00e5rs\u00e5ldern s\u00f6p han sj\u00e4lv och anv\u00e4nde droger, \u00e4nda tills han fick ett PSA-test utf\u00f6rt av Care for the Homeless som visade att han hade cancer. Sjukdomen var i ett tidigt stadium, han fick behandling och blev frisk. Han har varit med i organisationen i 13 \u00e5r nu och r\u00f6r inga droger.\n\n\u2013 Nu \u00e4r jag i perfekt form, s\u00e4ger David Broxton. Jag engagerar mig f\u00f6r att ge n\u00e5gonting tillbaka som tack.\n\nCHEFREDAKT\u00d6RENS NYHETSBREV \u2013 veckans b\u00e4sta journalistik fr\u00e5n SvD direkt i mejlkorgen Jag godk\u00e4nner h\u00e4rmed SvD:s anv\u00e4ndarvillkor samt SvD:s personuppgiftspolicy. Anm\u00e4l dig h\u00e4r\n\nDenna dag diskuterar ledam\u00f6terna i Care for the Homeless \u201dclient leader board\u201d, en understyrelse f\u00f6r att ta vara p\u00e5 \u00f6vriga medlemmars intressen, vilka insatser de borde g\u00f6ra f\u00f6r att fler av stadens m\u00e5nga heml\u00f6sa ska f\u00e5 upp \u00f6gonen f\u00f6r h\u00e4lsa och hygien. P\u00e5 amerikanskt vis har n\u00e5gon k\u00f6pt in pizza med salami och l\u00e4sk som \u00e4ts i riklig m\u00e4ngd under diskussionerna.\n\nDen 21 december \u00e4r Heml\u00f6sas dag i USA, och h\u00e4r ser ledam\u00f6ter-na en chans.\n\n\u2013 Vi borde g\u00e5 ut i kylan och st\u00e4lla upp oss. Kanske f\u00e5r vi p\u00e5 det s\u00e4ttet folks uppm\u00e4rksamhet, funderar David Broxton.\n\nOch behovet av uppm\u00e4rksamhet och donationer \u00e4r stort hos landets v\u00e4lg\u00f6renhetsorganisationer. Sjukv\u00e5rd finns det gott om i USA, men det \u00e4r hur den ska betalas som \u00e4r problemet f\u00f6r m\u00e4nniskor utan god inkomst. Det \u00e4r detta som Affordable Care Act, eller Obamacare som den kallas, delvis ska \u00e4ndra p\u00e5 n\u00e4r reformen med obligatorisk f\u00f6rs\u00e4kring v\u00e4l tr\u00e4der i kraft.\n\nOpinionsunders\u00f6kningar har senaste \u00e5ret gett en n\u00e5got splittrad bild av vad folk egentligen tycker om Obamacare. Sprickan l\u00f6per f\u00f6rst\u00e5s inte minst mellan demokrater och republikaner, d\u00e4r de senare vill riva upp reformen. Fakta om Obamacare blandas regelm\u00e4ssigt ihop med \u00e5sikter i debatten. Och fr\u00e5gan \u00e4r ocks\u00e5 hur m\u00e5nga m\u00e4nniskor p\u00e5 samh\u00e4llets absoluta botten som reformen verkligen kan hj\u00e4lpa.\n\nGarrett McMahan har ocks\u00e5 varit heml\u00f6s och v\u00e4rvades till Care for the Homeless av David Broxton. Han \u00e4r s\u00e4ker p\u00e5 sin sak.\n\n\u2013 Det \u00e4r l\u00f6gn som det st\u00e5r i tidningarna att alla ogillar Obamacare. L\u00f6gn! G\u00e5 inte p\u00e5 det, s\u00e4ger Garrett McMahan med emfas.\n\nDavid Broxton f\u00f6r sin del har v\u00e5rden som Care for the Homeless erbj\u00f6d att tacka f\u00f6r att han \u00e4r i livet i dag.\n\nHur var ditt eget liv tidigare?\n\n\u2013 Det var ett d\u00e5ligt liv. Jag blev h\u00f6g och drack sprit och r\u00e4nde runt med d\u00e5liga fruntimmer som ledde mig p\u00e5 villov\u00e4gar, s\u00e4ger David Broxton.\n\n\u2013 Men, l\u00e4gger han till, jag fick i alla fall ut lite sex av det hela.", "article_metadata": {"msapplication-config": "https://assets.svd.se/assets/images/favicon/browserconfig.bda19ca2.xml", "viewport": "width=device-width,initial-scale=1,minimum-scale=1", "description": "Med president Obamas sjukv\u00e5rdsreform fastkl\u00e4md i ett nervigt politiskt drama i Washington \u00e4r \u00e5sikterna om Obamacare m\u00e5nga. Men vissa beh\u00f6ver inte \u00f6vertygas. Bland de som erbjuder v\u00e5rd till New Yorks runt 50 000 heml\u00f6sa \u00e4r reformen redan en succ\u00e9.", "apple-itunes-app": "app-id=423779856, app-argument=http://www.svd.se/obamacare-inger-hopp-hos-hemlosa", "og": {"site_name": "SvD.se", "description": "Med president Obamas sjukv\u00e5rdsreform fastkl\u00e4md i ett nervigt politiskt drama i Washington \u00e4r \u00e5sikterna om Obamacare m\u00e5nga. Men vissa beh\u00f6ver inte \u00f6vertygas. Bland de som erbjuder v\u00e5rd till New Yorks runt 50 000 heml\u00f6sa \u00e4r reformen redan en succ\u00e9.", "title": "Obamacare inger hopp hos heml\u00f6sa", "url": "http://www.svd.se/obamacare-inger-hopp-hos-hemlosa", "image": "http://images-0.svd-cdn.se/v2/images/4e13c723-a111-4372-9036-3a341a02593d?q=60&w=1200&s=6e1272f5a12c727db4000ebc7628b4dc9ebb0479", "type": "article"}, "twitter": {"description": "Med president Obamas sjukv\u00e5rdsreform fastkl\u00e4md i ett nervigt politiskt drama i Washington \u00e4r \u00e5sikterna om Obamacare m\u00e5nga. Men vissa beh\u00f6ver inte \u00f6vertygas. Bland de som erbjuder v\u00e5rd till New Yorks runt 50 000 heml\u00f6sa \u00e4r reformen redan en succ\u00e9.", "title": "Obamacare inger hopp hos heml\u00f6sa", "url": "http://www.svd.se/obamacare-inger-hopp-hos-hemlosa", "image": "http://images-0.svd-cdn.se/v2/images/4e13c723-a111-4372-9036-3a341a02593d?q=60&w=1200&s=6e1272f5a12c727db4000ebc7628b4dc9ebb0479", "site": "@SvD", "card": "summary"}, "msapplication-TileColor": "#f7f7f6", "robots": "noarchive", "publishdate": "Sun, 6 Oct 2013 23:19:08 +02:00", "google-play-app": "app-id=se.svd.start", "fb": {"app_id": 120052334696503}, "msapplication-TileImage": "https://assets.svd.se/assets/images/favicon/mstile-144x144.54acdc10.png", "lp": {"url": "http://www.svd.se/obamacare-inger-hopp-hos-hemlosa", "section": "V\u00e4rlden"}, "article": {"publisher": "https://www.facebook.com/svenskadagbladet", "section": "V\u00e4rlden"}, "author": "Erik Bergin | erik.bergin@svd.se", "theme-color": "#f7f7f6"}, "_id": "\"57477af46914bd0286fe15fa\"", "article_summary": "\u2013 Det \u00e4r l\u00f6gn som det st\u00e5r i tidningarna att alla ogillar Obamacare.\nSjukv\u00e5rd finns det gott om i USA, men det \u00e4r hur den ska betalas som \u00e4r problemet f\u00f6r m\u00e4nniskor utan god inkomst.\nDavid Broxton f\u00f6r sin del har v\u00e5rden som Care for the Homeless erbj\u00f6d att tacka f\u00f6r att han \u00e4r i livet i dag.\nAnnons X\u2013 Dessa unga m\u00e4nniskor, de blir h\u00f6ga p\u00e5 kokain, meth, acid, vad som helst som de f\u00e5r tag p\u00e5.\nDet \u00e4r detta som Affordable Care Act, eller Obamacare som den kallas, delvis ska \u00e4ndra p\u00e5 n\u00e4r reformen med obligatorisk f\u00f6rs\u00e4kring v\u00e4l tr\u00e4der i kraft."}