Af Nikoline Vestergaard

I USA gør republikanere lige nu et sidste desperat forsøg på at stoppe præsident Obamas sundhedsreform, der træder delvist i kraft 1. oktober.

Under stor mediebevågenhed taler den republikanske senator Ted Cruz lige nu i Senatet på 14. time, hvor klokken er midt om natten/tidligt om morgenen. Det har han gjort siden klokken 14:41 tirsdag lokal tid.

- Det er min intention at tale om at stoppe Obamacare, indtil jeg ikke længere kan stå op. Over hele landet lider amerikanerne på grund af Obamacare. Obamacare virker ikke, sagde Ted Cruz i starten af sin tale for efterhånden mange timer siden.

De længste taler i USAs senat Selv om Ted Cruz' tale teknisk set ikke er en filibuster, er han godt på vej til at skrive sig ind i historiebøgerne. 1. Senator Strom Thurmond (1957)

24 timer og 18 minutter 2. Senator D'Amato (1986) 23 timer og 30 minutter 3. Senator Wayne Morse (1953) 22 timer og 26 minutter4. Senator Robert La Follette (1908) 22 timer og 26 minutter 18 timer og 23 minutter 5. Senator William Proxmire (1981) 16 timer og 12 minutter 6. Senator Huey Long (1935)15 timer og 30 minutter 15 timer og 30 minutter 7. Senator Alfonse D'Amato (1992) 15 timer og 14 minutter8. Senator Robert Byrd (1964) 15 timer og 14 minutter 14 timer og 13 minutter 9. Senator Rand Paul 12 timer og 53 minutter Kilde: Washington Post

Den første times tid var Cruz alene i salen, men efterhånden fik både pressen og andre republikanere øjnene op for, hvad der var ved at ske, skriver CNN.

Vil fjerne økonomisk grundlag

Hele baggrunden for maratontalen er, at Cruz støtter et budget vedtaget af republikanerne i Repræsentanternes Hus. Budgettet annullerer finansieringen af præsident Obamas sundhedsreform, der ellers er finansieret.

Omkring middagstid (lokal tid) er det så Senatets tur til at stemme om forslaget, og her vil Senates demokrater helt sikkert stemme nej til budgetforslaget, der er designet til at undergrave Obamas sundhedslov.

Ikke en ægte filibuster

Den demokratiske senatsformand, Harry Reid, har udtalt i forbindelse med den lange tale, at afstemningen vil blive gennemført på trods af maratontalen - og dette er også med til, at talen ikke teknisk set er en såkaldt filibuster, som i netordbogen Den Store Danske beskrives som 'en maratontale afholdt af et parlamentsmedlem med det formål at sætte den lovgivende proces i stå'.

Det vil kræve 60 senatorer at nedstemme loven mod Obamacare, og flere republikanere har tilkendegivet, at de stemmer mod loven sammen med de 54 demokratiske senatorer.

Men reglerne foreskiver også, at 50 stemmer stemmer er nok, så snart debatten er i gang, skriver CNN.

Cruz benytter sig af flere forskellige kneb for at holde sin maratontale kørende. Omkring sengetid læste han for eksempel godnathistorier for sine børn.

Han bruger også tiden på at læse støttemeddelelser fra Twitter op, og han lader sine med-republikanere stille spørgsmål, så han kan få en pause.