JC

3/02/15 - 16u46 Bron: Vox

© photo news.

Obamacare De Amerikaanse overheid spendeert veel minder geld aan gezondheidszorg dan verwacht. In 2010 voorspelde de rekenkamer van het Congres een kost van iets meer dan 11 biljoen dollar gedurende het volgende decennium. Een ruime overschatting, zo stelt ze nu: zelfs mét Obamacare liggen de kosten lager dan de verwachtingen zónder deze kostenpost.

De federale overheid spendeert dus minder aan gezondheidszorg mét Obamacare dan het verwachtte te spenderen zonder Obamacare De prognose van de rekenkamer gold voor de periode 2011-2020. De kosten die vandaag binnenlopen, zijn veel lager dan verwacht. En dus werden de cijfers bijgesteld. Volgens de nieuwe voorspelling zal de federale overheid in dezelfde periode 600 miljard dollar minder uitgeven aan gezondheidszorg.



Dat mag een peulschil lijken in vergelijking met het astronomische bedrag van 11 biljoen dollar, maar opmerkelijk is dat de cijfers in 2010 nog geen rekening hielden met Obamacare. De nieuwe voorspelling omvat daarentegen alle uitgaven. De federale overheid spendeert dus minder aan gezondheidszorg mét Obamacare dan ze verwachtte te spenderen zonder Obamacare.

100 miljard dollar goedkoper Toen Obamacare in 2010 werd ingevoerd, argumenteerden de Republikeinen dat de rekenkamer de kosten voor de overheid onderschatte. Maar achteraf bleek dat ze de kost zelfs overschatte, en niet een klein beetje. Aanvankelijk voorspelde de rekenkamer dat Obamacare de overheid in tien jaar tijd ongeveer 1,4 biljoen dollar zou kosten. In april 2014 werd die schatting naar beneden bijgesteld met meer dan 100 miljard dollar.