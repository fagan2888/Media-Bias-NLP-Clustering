President Barack Obama måtte innrømme at de ikke hadde noen gode unnskyldninger etter at innføringen av et av hans store prestisjeprosjekter, helsereformen som bare kalles Obamacare, har støtt på store dataproblemer. Under en pressekonferanse i Washington fikk man imidlertid høre lite om årsaken til problemene. Motstanderne av reformen, som det er mange av i det republikanske partiet, har fått vann på mølla.

Amerikanske myndigheter åpnet 1. oktober nettsiden HealthCare.gov. Hensikten var å gi millioner av amerikanere som ikke har hatt helseforsikring muligheten til å skaffe seg en slik forsikring. Men lanseringen av nettsiden har vært pinlig affære for Obama-administrasjonen.